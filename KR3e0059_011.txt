# -*- mode: mandoku-view; -*-
#+TITLE: 世醫得效方
#+DATE: 2015-08-24 23:06:14.113155
#+PROPERTY: ID KR3e0059
#+PROPERTY: BASEEDITION WYG    
#+PROPERTY: JUAN 卷十一
<pb:KR3e0059_WYG_011-1a>¶
欽定四庫全書¶
　世醫得效方卷十一¶
　　　　　　　　　　　　元　危亦林　撰¶
　　小方科¶
　　　活㓜論¶
嘗謂木有根荄水則有源根荄盛則枝葉暢茂源深則¶
其流必長小兒稟父母元氣而生成元氣盛則肌膚充¶
實驚疳積熱無由而生風寒暑濕略病即愈元氣虚則¶
<pb:KR3e0059_WYG_011-1b>¶
體質怯弱諸證易生所患輕則藥能調治所患重則可¶
治者鮮故試晬之後或不能言或不能行或手拳不展¶
髮不生斯猶可治甚則初生之時臍風撮口弔腸等證¶
鎖肚重舌無聲舌焦徧體青黒如此證狀非急療則百¶
無一活若其餘諸病不一治之之道當觀形察色聽聲¶
切脉觀形則先觀其眼若兩眼無精光黒精無運轉目¶
睫無鋒芒如魚眼猫眼者不治或神藏於内而外若昏¶
困神氣不脱則豈無再活之理察色者若面目俱青眼¶
<pb:KR3e0059_WYG_011-2a>¶
睛竄視此為驚邪入肝面紅眼赤惕惕夜啼則驚邪入¶
心面青惡呌嚙奶咬牙乃驚邪入腎面色淡白喘息氣¶
乏則驚邪入肺面黄嘔吐不食虛汗多睡乃驚邪入脾¶
皆隨其狀而治之若夫聽聲則睡中驚啼聲浮者易治¶
聲沈不響者難痊或聲如鴉中彈者不治至於切脉虚¶
則細而遲實則洪而數次當㸔紋候男左女右手辨之¶
從虎口内至第一節是風闗第二節是氣闗第三節是¶
命闗第一節赤紋乃飛禽内外人驚赤紋微乃火驚黒¶
<pb:KR3e0059_WYG_011-2b>¶
則水驚兼打撲驚青色乃天雷四足驚内隱青紋微屈¶
則是急風疾紋彎乃停食候第二節氣闗紫色紋是驚¶
疳青色紋乃疳𫝊肝經白則疳𫝊肺經若黄色乃𫝊脾¶
經黒色難安第三節命闗青黒紋現三闗通度斜歸指¶
甲則不治至於驚疳積熱四證驚者虚惕怔忪氣怯神¶
散痰涎來去其瀉必青積漸生風其證有冷熱虚實冷¶
則燥之虚則温之實則利之熱則凉之是為活法急驚¶
之候通闗截風定搐去痰其熱尚作則當下之一泄已¶
<pb:KR3e0059_WYG_011-3a>¶
後又急湏和胃鎮心不可過用寒涼等劑其或口中出¶
血兩足擺跳腹肚搐動摸體尋衣神昏氣促噴藥不下¶
通闗不𡁲心中痛絶忽大呌者難愈慢驚之候宜於生¶
胃氣藥和以截風定搐不可太燥其或四肢厥冷吐瀉¶
加𠻳面黯唇慘胃痛鴉聲口生白瘡髮直搖頭喘急涎¶
鳴口眼手足一邉牽引者難愈慢脾十救一二祇當生¶
胃回陽如太衝脉在則取百㑹穴多灸之若身冷粘汗¶
直卧如尸喘𠻳頭軟大小便不禁虚痰上攻呼吸氣粗¶
<pb:KR3e0059_WYG_011-3b>¶
脉來浮數是謂陰盛彊陽錯認陽氣已復直與峻藥下¶
痰痰隨氣下人以醫殺咎之此則覆燈將絶之證雖不¶
藥亦無生意矣又有喉中痰涎聲如拽鋸一兩日間閉¶
目不開此為虚痰飽養其氣&KR0466;遽下痰亦不可保蘇合¶
香白圓子輩姑與之(男子婦人有此證亦當守此/二藥以上驚風本證各見後)痓病¶
發癎天瘹亦風之種類舉身僵仆有汗不惡寒手足冷¶
口噤為柔痓無汗惡寒身反張咬齒為剛痓得之未易¶
施治諸癎八證馬癎張口搖頭馬鳴反折羊癎喜揚吐¶
<pb:KR3e0059_WYG_011-4a>¶
舌犬癎手屈兩足拳攣雞癎搖頭反折(並屬/陽)猪癎口吐¶
涎沫振目視人牛癎目視腹脹鳥癎唇口撮聚手足俱¶
搖蛇癎身軟頭舉吐舌視人(並屬/陰)治法湏辨其冷熱順¶
氣平血豁痰除風其或目睛不轉口噤無聲唇面青黒¶
肚脹不乳身熱下血厥逆吐痢汗出壯熱不止體軟不¶
睡眼生白障不治之候天瘹者壯熱翻眼手足搐掣如¶
魚之上釣皆由乳母過飡熱毒遄復乳兒兼挾風邪所¶
致但當解利風熱則應手而愈驚風諸證有不可治者¶
<pb:KR3e0059_WYG_011-4b>¶
總而論之項筋無力魚口氣粗嚙齒咬人瀉下如瘀血¶
手足搐搦不停目似開不開身軟口噤不食木舌乾澁¶
反張脊强&KR0479;陷不動啼不作聲冷汗如雨慢脾灸不醒¶
視物不轉睛眼上赤脉雖盧扁復生亦無如之何若疳¶
候兒童二十嵗已下為疳二十嵗以上為癆癆與疳皆¶
氣血虚憊臟腑受傷故有肝心脾肺腎五疳外有蛔疳¶
脊疳腦疳乾疳疳渴疳瀉疳痢腫脹疳勞無辜疳丁奚¶
哺露治之各有方其病多因乳哺失常腸胃停滯或妄¶
<pb:KR3e0059_WYG_011-5a>¶
服吐下藥津液内竭而得之故其為候頭皮光急毛髮¶
焦稀顋縮鼻乾口淡唇白兩眼昏爛揉鼻撏眉脊聳體¶
黄鬬甲咬牙焦渴自汗漩白瀉酸肚脹腸鳴癖結潮熱¶
或身多瘡疥酷嗜𤓰果鹹酸炭米泥土多飲水者皆其¶
證也惟腎疳害人最速者葢腎虚受邪熱疳氣奔上焦¶
故以走馬為喻初作口氣次第齒黒盛則齦爛熱血迸¶
出甚則齒脱宜急治之縱得全活齒不復生其餘諸疳¶
如或飲水不已滑泄不休舌上黯黒目睛青筋眼角黒¶
<pb:KR3e0059_WYG_011-5b>¶
氣小便如乳牙黒骨枯脱肛欬逆氣促身上粟生斑黒¶
唇白腹髙人中平滿抱著手足垂嚲無力襯著脚心全¶
不知疼身體變冷為五絶豈有瘳乎積者面目浮黄&KR0553;¶
朘脹痛覆睡多困酷啼不食或大腸秘澁小便如油或¶
便利無禁糞白酸穢此皆其證也其或面黒瀉黒肚脹¶
泄下不止氣粗手心有瘡痩弱柔軟亦莫能療熱之為¶
病有實有虚實者兩臉深紅唇口紅紫燥渴焦煩大小¶
便難啼呌無時時發極熱虚者面色青白恍惚微潮口¶
<pb:KR3e0059_WYG_011-6a>¶
中清冷泄瀉虚汗或乍冷乍温上壅下利水榖不分乃¶
冷熱不調外有十證熱者潮熱如瘧風熱不减乳食積¶
熱多吐傷寒脚手冷耳鼻脚梢手指尖冷乃麻疹之證¶
唇汗口珠乃變蒸候也多瀉多渴疳之為熱面青脉大¶
驚熱的矣脾痛啼聲不息癉毒瞭然目閉面如丹胎中¶
全不受熱諸吐乳食化面色黒隨食隨吐通身冷則為¶
不治諸瀉日久不宜𦂳澁之藥卒止先湏調氣和中若¶
洞瀉不止乳食不進無有愈期汗多舌出唇紅眼閉搖¶
<pb:KR3e0059_WYG_011-6b>¶
頭氣粗兩脇動口生血瘡吐瀉得之名曰胃爛夭亡轉¶
盼至於八痢則有魚口噤口五色脱肛臟毒脾毒冷積¶
疳痢無非便下膿血裏急外重臍腹急痛日夜無度治¶
之當何如湏究其因先以去積寛腸通氣之劑續為之¶
斷下鮮有不愈其或所下如魚腸血水壯熱煩渴不食¶
自汗小便不利未知有瘳瘡疹一證乃表虚裏實其根¶
於臟腑所患重麻疹表實裏虛其根於皮膚所患輕不¶
治亦自愈至若痘疹多因時令不正氣候𫝊染加之外¶
<pb:KR3e0059_WYG_011-7a>¶
感風寒内積邪熱而得大抵與傷寒相類發熱煩燥臉¶
赤唇紅身痛頭疼耳鼻脚梢手中指俱冷噴𡁲呵欠喘¶
𠻳痰涎或乍寒乍熱疑似之間當視其耳後有紅脉赤¶
縷及見心胸間細㸃如粟起為真首尾不可汗下宜温¶
凉之劑解毒和中安表大要如庖人作竈炊様務得鬆¶
耳其或熱極生風或發驚搐但當清心散風切不可投¶
冷驚之藥及灼艾葢灸則火助熱熾投冷驚藥則毒氣¶
内伏反為大害仍忌諸般臭穢煎炒油煙父母行房梳¶
<pb:KR3e0059_WYG_011-7b>¶
頭等觸犯未發而觸則毒氣入心悶亂而死已發而觸¶
則瘡痛如割以至黒爛切宜禁戒仍燒帶諸香及打醋¶
炭噴葫荽酒於徧房以辟穢濁之氣却不可以田舍兒¶
不忌無恙為常法病此者多不服藥豈知未發已發則¶
合解散正發則合活氣血若依此非惟出疎亦易乾斂¶
且免後慮若不依此則邪盛瘡宻収亦費力餘毒為患¶
致生癰疽疥癆赤眼咽喉口瘡之疾至於善惡之證猶¶
當細認如善證則乳食如常大便或一日一次或兩日¶
<pb:KR3e0059_WYG_011-8a>¶
一次通者祇湏用和不冷不熱之藥自保取平全如惡¶
證則春夏屬陽為順秋冬為逆冬月寒腎水得時多歸¶
於腎或先如瘧後發渴其瘡色如黯血此腎證也不治¶
春膿疱為金尅木夏黒陷為水尅火秋斑子為火尅金¶
冬疹子為土尅水並逆鼻有黒氣或舌黒瘡已出而譫¶
語燥渴小便澁泄瀉不入食瘡成餅撘黯慘不發其聲¶
焦啞兩眼閉而黒睛矇昧面腫鼻陷目閉頻嚙齒頭面¶
腫大瘡盡&KR0946;破或臭不可近或脚冷至膝瘡小黒而焦¶
<pb:KR3e0059_WYG_011-8b>¶
風攻頥頷唇項腫硬胸髙而突以上證狀均不可治外¶
此至於風寒暑濕之感與大人無異治之法特劑量差¶
少耳雜證則隨方備治吁為醫之道大方脉為難活幼¶
尤難以其臟腑脆嫩皮骨軟弱血氣未盛經絡如絲脉¶
息如毫易虚易實易冷易熱兼之口不能言手不能指¶
疾痛之莫知非觀形察色聴聲切脉究其病源詳其陰¶
陽表裏虚實而能療之者葢亦寡矣若妄投藥餌即生¶
他證可不戒之¶
<pb:KR3e0059_WYG_011-9a>¶
　　　初生¶
拭穢法嬰兒在胎口中有惡物纔生不候聲出急用軟¶
　帛或綿裹手指蘸黄連甘草汁拭口惡汁稍定更以¶
　蜜少許調朱砂末一字抹入口中鎮心安神解惡物¶
　之毒一生免瘡豆之患姙婦臨月預辦之¶
刺泡法小兒纔生下即死用此法可救活急㸔兒口中¶
　懸癰前腭上有泡以手指摘破用帛揩拭血令浄若¶
　血入喉即不可治¶
<pb:KR3e0059_WYG_011-9b>¶
煖臍法初生氣欲絶不能啼者必是難産或冐寒所致¶
　急以綿絮包裹抱懐中未可斷臍帶且將胞衣置炭¶
　火爐中燒之仍作大紙撚蘸清油㸃著於臍帶上徃¶
　來徧帶燎之葢臍帶連兒臍得火氣由臍入腹更以¶
　熱醋湯盪洗臍帶湏㬰氣回啼泣如常方可浴洗了¶
　却斷臍帶¶
通便法初生大小便不通腹脹欲絶者急令婦人以温¶
　水潄口了吸咂兒前後心并臍下手足心共七處毎¶
<pb:KR3e0059_WYG_011-10a>¶
　一處凡三五次潄口吸咂取紅赤為度湏㬰自通不¶
　爾無生意有此證遇此法可謂再生¶
貼&KR0479;藥治出胎時被風吹鼻塞服藥不退¶
　右用天南星為末生薑自然汁調或膏貼&KR0479;上病去¶
　除之¶
竒方治初生下遍身無皮但是紅肉宜速以白早米粉¶
　乾撲候生皮方止¶
又治生下遍身如魚泡又如水晶破則成水流滲¶
<pb:KR3e0059_WYG_011-10b>¶
　右用宻陀僧研絹羅内羅過乾糝仍服蘇合香圓(見/中)¶
　(氣/類)¶
又治七日腎縮乃初生受寒所致¶
　右用硫黄茱茰各半兩為末研大蒜調塗其腹仍以¶
　蛇床子微火燒熏之¶
　　　噤風¶
辰砂膏治眼閉口噤啼聲漸小舌上聚肉如粟米狀吮¶
乳不得口吐白沫大小便皆通葢由胎中感受熱氣流¶
<pb:KR3e0059_WYG_011-11a>¶
毒於心脾故形見於喉舌或為風邪擊搏致之¶
　　辰砂(三錢/)　硼砂　　　馬牙硝(各一/錢半)𤣥明粉(二/錢)¶
　　全蝎　　　珍珠末(各一/錢)生麝(一字/)¶
　右為末好油紙封裹自然成膏毎服一豆粒許用乳¶
　汁調傅乳頭上吮下金銀薄荷湯下亦可有潮甘草¶
　湯服¶
益脾散和胃進乳消痰¶
　　白茯苓　　人參　　　草果仁　　蘇子(微炒/)¶
<pb:KR3e0059_WYG_011-11b>¶
　　木香(濕紙裹熱/火内煨)　　　　甘草　　　陳皮¶
　　厚朴(去粗皮薑汁炒/)¶
　右剉散毎服一錢生薑一片紅&KR0037;一枚未乳前服合¶
　滓乳母服¶
單方治初生七日口噤¶
　右用牛黄一錢細研以竹瀝調一字灌之更以猪乳¶
　㸃於口中¶
　　　臍風¶
<pb:KR3e0059_WYG_011-12a>¶
天麻圓治因斷臍後為水濕風冷所乘入於臍流於心¶
脾遂令肚脹臍腫身體重著四肢柔直日夜多啼不能¶
吮乳甚則發為風搐此藥利驚下痰凡釣腸鎖肚撮口¶
皆可用¶
　　南星(炮錢/二)　白附子(炮/)　牙硝　　　天麻¶
　　五靈脂　　全蝎(焙一錢/各)輕粉(半錢/)　巴霜(一字/)¶
　右為末稀糊圓麻子大毎服一圓薄荷薑錢泡湯送¶
　下若臍邊青黒及爪甲黒者不治¶
<pb:KR3e0059_WYG_011-12b>¶
立聖散治同上¶
　　蜈蚣(一條去糞汁/酒湧)　　　瞿麥(半錢/)　蝎梢(五箇/去毒)¶
　　直僵蠶(七枚/去絲)¶
　右為末毎一字吹入鼻啼則可醫仍服薄荷調一字¶
　服¶
麝香散¶
　　赤脚蜈蚣(半條/酒炙)　　　　麝香(少許/)　川烏尖(三/箇)¶
　　(生/)¶
<pb:KR3e0059_WYG_011-13a>¶
　右為末毎服半字金銀器湯調下¶
治臍腫先用荆芥水洗了葱葉一皮火上炙過地上出¶
火毒以手指甲刮薄内撘放腫處次日便消用通心飲¶
小驚圓大驚圓(方見/後)¶
安臍散治臍中汁出或赤腫臖痛或因水與乳入臍所¶
致¶
　右當歸為末傅蝦䗫燒灰白石脂末油髮灰傅皆可¶
　　　撮口¶
<pb:KR3e0059_WYG_011-13b>¶
僵蠶方治面目黄赤氣息喘急啼聲不出葢由胎氣挾¶
熱流毒心脾故令舌强唇青聚口撮面飲乳有妨¶
　右用直僵蠶二枚去觜畧炒為末蜜調傅唇中效¶
天麻圓治釣腸鎖肚等撮口内氣引痛腸胃鬰結不通¶
則亟宜踈利此藥特效(方見/前)若口出白沫四肢冰冷最¶
為惡候當臘見之尤急又法極驗其兒齒齦上有小泡¶
子如粟米狀以温湯蘸熟帛裹手指輕擦破即開口便¶
安臍風同用¶
<pb:KR3e0059_WYG_011-14a>¶
蝎梢散治胎風及百日内撮口臍風¶
　右用蝎梢四十九箇毎一箇用薄荷葉捲定以綿扎¶
　放砂銚中衮轉炒令薄荷乾酥為度再用白僵蠶四¶
　十九箇生薑汁炒乾去絲觜同為末更以腦子生麝¶
　香少許研勻紫雄雞肝二片煎湯調下¶
　　　不乳¶
竒方治初生不飲乳及不小便¶
　右用葱白一寸四破之以乳汁銀石器煎灌之立效¶
<pb:KR3e0059_WYG_011-14b>¶
又治初生口噤不開不収乳¶
　右用赤足蜈蚣一條去足炙令焦細研如粉毎用半¶
　錢以猪乳汁二合和匀分三四次灌之¶
茯苓圓初生兒拭口不早惡穢入腹腹滿短氣不能飲¶
乳¶
　　赤茯苓(去皮/)川黄連(去鬚/)枳殻(炒等分/各)¶
　右為末煉蜜圓梧桐子大毎一圓乳汁調灌下¶
川白薑散治産婦取冷太過胎中受寒令兒腹痛不飲¶
<pb:KR3e0059_WYG_011-15a>¶
乳¶
　　木香　　　陳皮　　　㯽榔(各一分/)官桂¶
　　川白薑　　甘草(炙半分/各)¶
　右剉毎取一捻水一合煎以綿蘸與之嘔加木𤓰丁¶
　香¶
　　　變蒸¶
惺惺散治變蒸變者上氣蒸者體熱輕則發熱微汗其¶
狀似驚重則壯熱脉亂而數或吐或汗或煩啼燥渴輕¶
<pb:KR3e0059_WYG_011-15b>¶
者五日解重者七八日解其候與傷寒相似亦有續感¶
寒邪者但變蒸則耳冷骫冷上唇頭白泡如魚目珠若¶
寒邪摶之則寒熱交争腹痛啼呌不已毎服一錢麥湯¶
調下熱甚麥門冬薄荷葉湯下(方見後/外感類)¶
紅霜圓治變蒸發熱不解并挾傷寒温壯汗後熱不歇¶
及腹中有痰癖哺乳不進乳則吐哯先寒後熱者¶
　　代赭石(醋浸/七遍)赤石脂(各一/两)巴豆(二十粒/壓去油)杏仁(五十/粒去)¶
　　(皮/尖)¶
<pb:KR3e0059_WYG_011-16a>¶
　右以二石為末别研巴豆杏仁為膏相和更搗一二¶
　千杵當自相得若硬入少蜜再杵之圓如粟米大用¶
　宻器収毎服二圓與少乳汁令下食頃後與少乳勿¶
　令多至日中當小利熱除若未全除明日更與二粒¶
　百日兒服五粒以此凖定増减此藥兼治驚積痰癖¶
　食癎温壯諸疾無所不治雖下亦不虚人¶
人參散治變蒸骨熱心煩啼呌¶
　　人參　　　甘草　　　麥門冬(去心/)北柴胡(各/一)¶
<pb:KR3e0059_WYG_011-16b>¶
　　(錢/)　　　　龍膽草　　防風(各一錢/)¶
　右剉散毎服三字水一盞煎服¶
當歸散治變蒸有寒無熱¶
　　當歸(二錢/)　木香　　　官桂(辣者/)　甘草¶
　　人參(各一錢/)¶
　右剉散毎一錢水一盞薑三片紅&KR0037;一枚煎食前服¶
調氣散治變蒸吐瀉不乳多啼¶
　　木香　　　香附(炒毛/去)　厚朴(去粗皮/薑汁炒)人參¶
<pb:KR3e0059_WYG_011-17a>¶
　　橘皮　　　藿香(去圡/)　甘草(炙一錢/各)¶
　右剉散毎服三字水一盞生薑二片紅&KR0037;一枚煎温¶
　服以上證狀治之但當以平和之劑微表熱實者微¶
　利之或不治亦當自愈¶
　　　通治¶
乳哺法凡初乳先湏擠去宿乳後與之母欲寐即奪其¶
　乳恐睡困不知飽足兒啼未定氣息未調乳母匆遽¶
　以乳飲之故不得不停滯胸膈而成嘔吐乳後不與¶
<pb:KR3e0059_WYG_011-17b>¶
　食哺後不與乳脾胃怯弱乳食相併難以尅化幼則¶
　成嘔而結於腹中作疼大則成癖成積成疳皆自此¶
　始¶
䕶養法小兒肌膚未實若厚衣過煖傷皮膚損血脉發¶
　瘡瘍汗出腠理不固風邪易入若天氣和暖抱之使¶
　見風日則血氣堅剛肌肉硬可耐風寒不致疾病今¶
　人懐抱小兒不著地氣致令筋骨緩弱疾病易生非¶
　愛䕶之法¶
<pb:KR3e0059_WYG_011-18a>¶
　　　相兒命短長法¶
凡兒三嵗已上十嵗以下視其性氣髙下即可知其夭¶
　壽兒小時識悟通敏過人者多夭小兒骨法成就威¶
　儀廻轉遲舒稍費人精神雕琢者壽預知人意廻旋¶
　敏速者亦夭初生呌聲連延相屬者壽聲絶而復揚¶
　急者不壽啼聲散啼聲深汗不流頭四破小便凝如¶
　脂膏常搖手足頭毛不周匝者並不成人臍中無血¶
　者好臍小者徧身軟弱如無骨者汗血者多厄並不¶
<pb:KR3e0059_WYG_011-18b>¶
　壽鮮白長大卵縫通達黒者並壽目視不正數動者¶
　大非佳早坐早行早齒早語皆惡性非佳人髮稀少¶
　者强不聽人額上有旋毛妨父母或早貴初生枕骨¶
　不成能言而死尻骨不成能踞而死掌骨不成能匍¶
　匐而死踵骨不成能行而死臏骨不成能立而死身¶
　不収者死股間無生肉者死頥下破者死隂不起者¶
　死陰囊下白者死赤者亦死¶
四君子湯隨證加味量兒大小用¶
<pb:KR3e0059_WYG_011-19a>¶
　　人參　　　白术　　　茯苓　　　甘草(各等/分)¶
　右為末毎服二錢傷寒麻黄豆豉北柴胡　吐瀉¶
　南木香藿香乾葛　潮熱牛黄欎金朴硝全蝎薄荷¶
　　麻豆牛旁子紫草蟬退荆芥　腹膨枳殻木通蘇¶
　子薑錢　冷瀉扁豆肉豆蔲薑錢&KR0037;子　咳逆肉豆¶
　䓻木通　大熱苦竹瀝　積熱上攻茅根淡竹葉甘¶
　草　乳食不下呵子木香　時行咳𠻳藿香枳殻薑¶
　錢　暴風燥痒荆芥牛蒡子枳殻髙良薑蟬退　鼻¶
<pb:KR3e0059_WYG_011-19b>¶
　流清涕羌活麻黄防風　泄瀉肉豆蔲木香　滑腸¶
　呵子榴皮　臟毒形如白痢或有血根如魚腦髓豆¶
　蔲地榆粟殻　赤痢粟殻烏梅　白痢粟殻白薑¶
　大便不利大黄朴消　小便不利木通車前子　霍¶
　亂木𤓰霍香夏月加香薷　腹痛茴香附子或用澤¶
　瀉郁李仁薑棗或祇用木𤓰豆蔲　腹𦂳積候三&KR0994;¶
　㯽榔薑湯下　有淋火麻子仁生熟皆可車前子海¶
　金沙葶藶子下　溺血生地黄瞿麥　渴枇杷葉炙¶
<pb:KR3e0059_WYG_011-20a>¶
　去毛𤓰根　咳𠻳杏仁炒去皮尖貝母知母薑錢蘇¶
　子　夜睡驚啼茯苓酸棗仁　驚邪薄荷朱砂犀角¶
　人參　顛癎甘草朱砂茯苓牛黄乳香犀角人參鉛¶
　白霜　喉痺犀角杏仁當歸豆豉百合大黄　口瘡¶
　雞内金梔子黄芩朴消苦竹葉　唾血生地黄當歸¶
　藕節側柏人參蒲黄　血衂蒲黄山梔子淡竹葉¶
　目赤秦皮菊花苦竹葉甘草　肚蟲㯽榔史君子枳¶
　殻苦楝皮　頭昏石膏川芎　㿂瘕及腋下氣塊肚¶
<pb:KR3e0059_WYG_011-20b>¶
　痛此氣疾也用天雄參&KR0994;朴消大黄　五心熱犀角¶
　腦子磨刀水下　氣不升降沈香蘇子　養氣肥兒¶
　㯽榔木香紫蘇葉紅棗¶
　　　驚候　附天瘹¶
大安神圓又名大驚圓治心熱夜啼煩燥常用安神定¶
志去驚¶
　　人參(去蘆/)　茯苓(各半兩/)甘草(一兩/炙)　僵蠶(去絲/二錢)¶
　　(半/)　　　　白术(半兩/煨)　桔梗尾(二錢/半)辰砂(半兩/)¶
<pb:KR3e0059_WYG_011-21a>¶
　　全蝎(五箇/去毒)　金銀箔(各六/片)麥門冬(去心/炒)木香(各半/兩)¶
　　酸棗仁(一兩湯去皮/殻蚌粉炒)　　大赭石(半兩/醋煮)南星(圓白/者二)¶
　　(錢半/)¶
　右為末水圓或蜜圓　急驚潮熱竹青薄荷葉　夜¶
　啼竈心土　傷風荆芥湯　疹豆蟬退去足翼　搐¶
　搦防風　常服金銀薄荷　慢驚冬𤓰子仁　凡驚¶
　風已退神志未定加琥珀三錢别研逺志半兩去心¶
　薑汁炒焦為度加入¶
<pb:KR3e0059_WYG_011-21b>¶
星香散治急慢風搐搦竄視涎潮¶
　　南星(圓白者/二錢半)木香　　　橘紅(各一錢/)全蝎(二枚/)¶
　右剉散水二盞生薑四片慢煎熟頻灌大便去涎即¶
　愈¶
來復丹治驚風昏塞以二三圓薄荷泡湯研灌下得泄¶
即愈凡驚風對證用藥已效若覺未甚蘇省可與服圓¶
數酌量(方見虚/損類)¶
又方安神圓定驚¶
<pb:KR3e0059_WYG_011-22a>¶
　　麥門冬(去心/焙)馬牙硝　　白茯苓　　乾山藥¶
　　寒水石(各半/兩)朱砂(三錢/别研)　甘草(半兩/)　龍腦(二字/研)¶
　右為末煉蜜圓雞頭大毎服半圓沙糖水化下不拘¶
　時候¶
奪命丹治急慢驚風¶
　　蛇含石(醋淬/七次)大赭石(淬同上研/各一兩)　　　全蝎(五箇/去毒)¶
　　鐡孕粉(半兩/)¶
　右為末毎服一錢薄荷煎湯入雄雞冠血少許潮熱¶
<pb:KR3e0059_WYG_011-22b>¶
　入朱砂病安常用安神圓¶
凉驚小驚圓¶
　　欎金(皂角水浸/煮二箇)　　　　黄連　　　牙硝¶
　　木香(不見火/)藿香　　　龍膽草(各五/錢)全蝎(去毒/六箇)¶
　右為末糊圓用雄黄朱砂麝香金銀箔為衣¶
　風瘼是驚熱重麻仁蟬退防風　白痢白薑罌粟殻¶
　　赤痢甘草烏梅　潮熱桃栁枝　鎮驚薄荷燈心¶
　　吐藿香　瀉木𤓰陳米　夜啼燈心薄荷竈心土¶
<pb:KR3e0059_WYG_011-23a>¶
　　精神不爽冬𤓰子仁　大便不通枳殻大黄朴消¶
　　盤腸瘹氣釣藤天瘹亦用　𠻳烏梅桑白皮　吐¶
　不止丁香末效黄荆葉　常服金銀薄荷並酌量用¶
通心飲治心氣通小便退潮熱分水榖反治旋螺風¶
　　木通(去皮節/)連翹　　　瞿麥　　　梔子仁¶
　　黃芩　　　甘草(各等分/)¶
　右剉散毎服二錢水一盞燈心麥門冬去心煎　春¶
　盛蟬退防風夏加茯苓車前子秋加牛蒡升麻冬加¶
<pb:KR3e0059_WYG_011-23b>¶
　山梔子連翹　瘹氣用釣藤川楝子或加白茅根竹¶
　葉　口瘡地黄野苧根湯　旋螺風如赤腫而痛者¶
　先用土牛膝澤蘭煎水洗¶
大青膏一嵗可用甘露飲同服此藥治志驚初作傷寒¶
不解終日温熱漸漙風候¶
驚風形證不明言其陰證渾身又温若作陽證又不大¶
搐乃陰陽不和宜用防風温膽湯同下大驚圓小驚圓¶
均可用(方並見/前後)¶
<pb:KR3e0059_WYG_011-24a>¶
利驚蟬退散治驚風天瘹心熱夜啼驚癎¶
　　蟬退(六十箇去/土足翼)　　　　荆芥穗(一兩/)甘草(半兩/蜜炙)¶
　　大黄(半兩紙/裹煨)黄芩(半兩/生用)　蝎梢(五十箇/去毒)¶
　右剉散毎服二錢水一盞白茅根煎温服夜啼蟬退¶
　疹瘡紫草得利止¶
利驚圓急驚身熱面赤引飲口中氣熱大小便黄赤抽¶
掣¶
　　青黛　　　輕粉(各一錢/)天竺黄(二錢/)黒牽牛(未/生)¶
<pb:KR3e0059_WYG_011-24b>¶
　　(半/兩)¶
　右同研蜜圓如小豆大一嵗一圓食後薄荷水下¶
人參湯加枳殻防風最能利驚即小柴胡湯(方見大方/科傷寒類)¶
凉肝圓治同上(方見/後)¶
胎驚方皃在胎中受驚故生未滿月而發驚¶
　右用朱砂研細同牛黄少許取猪乳汁調稀抹入口¶
　中入麝香當門子尤妙¶
　　　急驚¶
<pb:KR3e0059_WYG_011-25a>¶
急驚乃卒然得之初發潮熱目直視牙闗𦂳急手足搐¶
搦面紅盛頭額徧身汗出口中熱氣大小便黄赤其脉¶
浮數宜用通闗服通心飲大凡驚風乃心受驚肝主風¶
致筋脉搐搦肝又主筋宜凉肝圓大青膏¶
凉肝圓專治縁肝主風宜先凉肝而風自退而色青乃¶
肝風作宜用凡是肝疾者便用眼疾屬肝亦宜用又可¶
加减用如眼疾加山梔子龍膽無妨¶
　　龍膽草(三錢/)大黄　　　當歸(去蘆/)　川芎¶
<pb:KR3e0059_WYG_011-25b>¶
　　山梔子仁　羌活　　　防風(去义錢/各五)¶
　右為末蜜圓沙糖竹葉湯下¶
大青膏¶
　　天麻(一錢/)　白附子(一錢/半)蝎梢(半錢/去毒)　朱砂(一字/)¶
　　青黛(一錢/)　天竺黄(一字/)麝香　　　烏蛇肉(酒/浸)¶
　　(焙半/錢)¶
　右為末蜜圓雞頭大毎服一錢薄荷斑竹葉煎湯下¶
加味壽星圓治急驚痰壅目上視手足抽掣昏沈不省¶
<pb:KR3e0059_WYG_011-26a>¶
人事(方見風科/通治類)¶
芎活湯治急驚風角弓反張¶
　　人參　　　黄芩　　　杏仁　　　石膏(各一/錢)¶
　　麻黄　　　甘草　　　桂心　　　芎藭¶
　　乾葛　　　升麻　　　當歸(去尾/)　獨活(各三/錢)¶
　右剉散毎服二錢水一盞生薑二片煎温服¶
鈎藤飲治一切驚風潮搐眼視昏迷但是驚風變易皆¶
可服之¶
<pb:KR3e0059_WYG_011-26b>¶
　　麻黄(去節/)　粉草(各三錢/)蟬退(五箇翼/去足)升麻(三錢/)¶
　　龍膽草(二錢/)川芎　　　天竺黄　　鈎藤¶
　　羌活　　　獨活　　　防風(各三錢/)¶
　右剉散毎服二錢竹葉三皮薄荷三皮煎不拘時温¶
　服¶
塗&KR0479;法不但初生但有風證即用¶
　右以麝香蝎梢薄荷葉蜈蚣牛黄青黛共為末研匀¶
　用棗肉膏調新綿上塗匀貼火炙煖手頻熨之百日¶
<pb:KR3e0059_WYG_011-27a>¶
　外兒更可用浴體法¶
浴體法驚風及傷風不醒漸𫝊風證僵仆皆可用¶
　右用天麻蝎尾朱砂烏蛇肉酒浸白礬麝香青黛為¶
　末毎三錢水三碗桃枝一握并葉煎十沸温熱浴勿¶
　浴背¶
　　　慢驚¶
慢驚風證得於大病之餘吐瀉之後及過服寒凉之藥¶
其證眼慢騰騰或露睛手足瘈瘲面色青白渾身四肢¶
<pb:KR3e0059_WYG_011-27b>¶
冷黙黙不聲其脉沈遲用白术散益黄散防風冬𤓰仁¶
煎服安神圓冬𤓰仁湯磨化(方並/見後)¶
南星飲宣利過多脾困眼慢涎盛四肢不舉不思飲食¶
　　天南星(三箇炒/赤令熟)　　　　冬𤓰子仁　白扁豆(各/一)¶
　　(兩/)¶
　右為末毎服一錢生薑二片防風少許煎湯調服¶
防風圓治慢驚不省手足微動眼上視昏睡¶
　　天麻　　　防風　　　人參(各一/兩)　全蝎(去毒/七箇)¶
<pb:KR3e0059_WYG_011-28a>¶
　　僵蠶(炒絲/㫁)　粉草(各五錢/)朱砂　　　雄黄(各三/錢半)¶
　　麝香(半錢/)¶
　右煉蜜圓小指頭大人參湯化一圓不以時候冬𤓰¶
　仁湯尤妙¶
觀音散治胃氣不和脾困下瀉過多不思飲食乳食不¶
化精神昏慢四肢困冷¶
　　人參　　　白术(紙裹煨/)扁豆(炒各二/錢半)白茯苓¶
　　冬𤓰子仁　酸棗仁(去皮炒/蚌粉)　　　　甘草(炙各/半兩)¶
<pb:KR3e0059_WYG_011-28b>¶
　　藿香　　　枳殻(去穰各/二錢半)紫蘇葉(少許/)木香(不見/火)¶
　　石蓮肉(去必/)嫩黄耆(各半两/)¶
　右為末毎服一錢烏梅湯冬𤓰子仁陳米湯調皆可¶
五苓散止吐瀉毎服一錢紫蘇梗陳米湯調下(方見大/方科傷)¶
(暑/類)¶
小鈎藤飲治吐利脾胃虚風慢驚¶
　　鈎藤(三錢/)　蟬退(十箇/)　防風　　　人參(各二/錢)¶
　　麻黄(二錢/)　僵蠶　　　天麻　　　全蝎(去毒/)¶
<pb:KR3e0059_WYG_011-29a>¶
　　甘草　　　川芎(各三錢/)麝香(少許/)¶
　右剉散毎服二錢水一盞煎寒加附子少許乳食前¶
　服¶
南附湯治洩瀉虚脱生風名慢驚風及因服冷藥多者¶
　　南星　　　生附子(二錢/)　全蝎(五箇/去毒)¶
　右剉散毎服二錢水一盞薑三片煎五分量大小旋¶
　服¶
丁附湯治吐瀉虚脱成慢驚風¶
<pb:KR3e0059_WYG_011-29b>¶
　　大附子(生或炮/去皮臍)¶
　右剉散毎服一錢水一大盞生薑五片丁香五粒煎¶
　五分量大小與之急無丁香亦可屢収竒功¶
蘇合香圓治風搐搦必湏理氣葢氣下則痰下闗竅自¶
通(方見大/方科中)¶
灸法治急慢驚風危極不可救者¶
　先當兩乳頭上男左女右灸三壯次灸髮際眉心&KR0479;¶
　㑹三壯手足大指當甲角以物縳兩手作一處以艾¶
<pb:KR3e0059_WYG_011-30a>¶
　騎縫灸男近左邊女近右邊半甲半肉之間灸三壯¶
　先脚後手亦可治陰陽諸癎病(艾炷如/麥子大)¶
　　　慢脾¶
黒附湯治慢脾風面青額汗舌短頭低眼合不開睡中¶
搖頭吐舌頻嘔腥臭噤口咬牙手足微搐不収或身冷¶
或身温而四肢冷其脉沈微陰氣極盛胃氣極虚十救¶
一二葢由慢驚之後吐瀉損脾病𫝊已極總歸虚處惟¶
脾所受故曰脾風若逐風則無風可逐若療驚則無驚¶
<pb:KR3e0059_WYG_011-30b>¶
可療但脾間痰涎虚熱徃來其眼合者脾困氣乏神志¶
沈迷痰涎凝滯而然爾世所謂慢風難療者慢脾風是¶
也¶
　　附子(炮去皮/三錢)木香(一錢半/)白附子(一錢/)甘草(炙半/錢)¶
　右剉散毎服三錢水一盞生薑五片煎取一半以匙¶
　送下若手足煖而蘇省即止¶
川烏散驅風回陽¶
　　真川烏(生分/一)全蝎(去毒/)　木香(各半分/)¶
<pb:KR3e0059_WYG_011-31a>¶
　右為末毎服三字生薑四片煎取其半旋滴入口中¶
　嘔吐加丁香¶
金液丹青州白圓子袪風回陽理痰二藥等分為末毎¶
服半錢陳米飲調下(方見大方科痼冷類青州/白圓子方見風科通治類)¶
生附四君子湯助胃回陽¶
　右以四君子湯加生附子末四分之一厥逆者對加¶
　毎服半錢薑五片慢火熟煎以匙送下¶
蝎附散回陽氣豁風痰¶
<pb:KR3e0059_WYG_011-31b>¶
　　全蝎(七箇/去毒)　附子(炮錢/二)　南星(炮/)　　白附子(炮/)¶
　　木香(各一錢/)¶
　右剉散毎服半錢水一盞生薑四片慢火熟煎旋服¶
靈砂正胃回陽能止嘔吐温利痰涎傷瀉者勿用研為¶
末以少許米飲調下或糕糍圓如粟米大兒兩三圓米¶
飲灌下(方見大方/科痼冷類)¶
震靈丹治慢脾風吐瀉不止毎服一圓研人參南木香¶
煎湯乘熱調下(方見大方/科痼冷類)¶
<pb:KR3e0059_WYG_011-32a>¶
灸法同前¶
　　　截風¶
蛇頭圓若見搐搦不已驚狂迷悶角弓反張或昏沈嚙¶
齒雙目直視頻唤不省變為癎證亟宜服此藥以除之¶
却不可多進更湏以疏風藥相間調理凡服此藥亦湏¶
先以木香烏藥枳殻㯽榔末少許灌之却服庶使闗節¶
通透藥力無不到¶
　　花蛇頭(酒浸去皮/骨五錢)　　　　全蝎(十五箇/去毒)紫粉(五錢/)¶
<pb:KR3e0059_WYG_011-32b>¶
　　生麝香(半錢/)五靈脂(五錢/)朱砂(三錢/)　真欎金¶
　　沈香　　　白附子(各五錢/)　　　　金銀箔(各/五)¶
　　(片/)　　　　蛇含玉(二兩沙鍋煅令赤濃煎甘草湯/淬以手撚得酥為度方可用)¶
　　一方加防風　　　　　白蠶　　　南星¶
　　天麻(各五錢/)片腦子(半分/)¶
　右為末煉蜜圓小指頭大毎服大者一圓小者半圓¶
　隨證依後大風膏湯引下¶
大風膏定諸般風搐¶
<pb:KR3e0059_WYG_011-33a>¶
　　花蛇(酒浸方/去皮骨)蜈蚣(酒浸去/糞二條)全蝎(五箇/去毒)　蛇含石(二/兩)¶
　　(燒紅醋/淬七徧)　　大赭石(一兩燒紅/醋淬七徧)　　　天竺黄(五/錢)¶
　　天麻(三錢/)　防風(一兩/)　青黛　　　紫粉(各三/錢)¶
　　僵蠶(炒去絲/五錢)白附子　　辰砂(各五錢/)麝香(半錢/)¶
　　天南星(三兩薑汁/浸焙乾下)¶
　右為末煉蜜圓久留用麫糊圓如小指頭大毎服大¶
　者一圓小者半圓　慢驚冬𤓰子仁煎湯下　搐搦¶
　雞冠血薄荷　急驚斑竹葉薄荷　化涎桑白皮湯¶
<pb:KR3e0059_WYG_011-33b>¶
　　退潮熱薄荷磨刀水　止𠻳北五味子杏仁　夜¶
　啼燈心竈心土蟬退水濃磨灌下¶
奪命散大控風痰不問慢驚急驚風痰壅塞咽間其響¶
如大潮百藥不能過咽命在湏㬰服此良久藥裹涎隨¶
大便過如稠涕膠粘乃藥之神效無此證不可服¶
　　真青䝉石　焰硝(各一兩/)¶
　右同入甘鍋内瓦片葢定鹽泥固濟炭火煆通紅湏¶
　待硝盡如炎藥冷如金色取出研細為末急驚痰壅¶
<pb:KR3e0059_WYG_011-34a>¶
　身熱如火濃煎薄荷湯入蜜少許調勻微温服之¶
　慢驚慢脾加青州白圓子三粒研為末生薑自然汁¶
　調若稀糊入熟蜜少許調勻温服¶
防風温膽湯消痰順氣疏風¶
　　半夏　　　枳殻(去穰/麩炒)　茯苓(各半兩/)陳皮¶
　　防風(各二/錢半)　甘草(一錢半/)人參(二錢/)¶
　右剉散毎服一錢入生薑紫蘇葉同煎服效¶
人參羌活散治壯熱涎潮牙闗𦂳急¶
<pb:KR3e0059_WYG_011-34b>¶
　　柴胡(去苖/半兩)　地骨皮(去土/)前胡(去苗各/二錢半)天麻(酒浸/炙二)¶
　　(錢/半)　　　　人參(去蘆/)　芎藭　　　獨活(去蘆/)¶
　　羌活(去苖/)　枳殻(麩炒/去穰)　茯苓(去皮/)　甘草(各半/兩)¶
　　桔梗(二錢半/)¶
　右剉散毎服二錢水一盞薄荷少許煎温服不拘時¶
　候¶
銀白散治或吐或瀉涎鳴微喘露睛驚跳¶
　　石蓮肉　　白扁豆(炒/)　茯苓(各一分/)人參¶
<pb:KR3e0059_WYG_011-35a>¶
　　天麻　　　白附子(炮/)　全蝎(炒/)　　木香¶
　　甘草(炒/)　　藿香(各半分/)陳米(炒香/三錢)¶
　右為末毎服一錢薑一片冬𤓰子仁七粒同煎或用¶
　陳米飲調下(此藥助胃袪風/作慢驚通用)¶
開闗散¶
　　赤蜈蚣(一條/炙)直僵蠶　　南星(炮一錢/各)麝香(一字/)¶
　　猪牙皂角(三錠存性/畧炒)¶
　右為末以手㸃薑汁蘸藥少許擦牙或用物引滴入¶
<pb:KR3e0059_WYG_011-35b>¶
　藥兩三㸃涎出自開¶
嚏驚散¶
　　半夏(生錢/一)　皂角(半錢/)¶
　右為末以豆許用管子吹入鼻立惺¶
　　　諸癎¶
人參羌活散治陽證風癎身熱啼呌手足抽掣面目牽¶
引口噤痰壅腹肚𦂳膨皆由血脉不斂氣骨不聚為風¶
所傷驚怪所觸(方見/前)¶
<pb:KR3e0059_WYG_011-36a>¶
牛黄清心圓治躁悶項背强直腰脊反張時發時醒(方/見)¶
(風科通/治類)¶
蛇頭圓治陰證風癎面色黯晦瞪眼直視四肢軟緩身¶
體無熱手足清冷不甚抽掣不啼哭兼治諸癎陰證則¶
除片腦子加綿附子炮切片為末入同圓(方見/前)¶
小驚圓治陽證驚癎心熱恍惚驚悸四體抽掣潮熱昏¶
迷乍熱乍醒或為驚怪所觸而致(方見/前)¶
南附湯治陰證驚癎體冷强直手足微動昏睡不醒口¶
<pb:KR3e0059_WYG_011-36b>¶
噤涎流或聲或黙(方見/前)¶
紫霜圓治食癎肚脹身軟腰脊强直目睛轉緩皆由乳¶
哺失節結癖所致(方見/前)¶
得效方治小兒顛癎及婦人心風諸疾¶
　右用甘遂末一錢猪心一箇取三管頭血三條和汁¶
　遂末將猪心批作兩片以藥入在内用線縳定外以¶
　皮紙包裹水濕入文武火内煨熟不可過度除紙以¶
　藥細研辰砂末一錢和勻分作四圓毎服一圓猪心¶
<pb:KR3e0059_WYG_011-37a>¶
　煎湯化下再服别取猪心煎湯神效¶
養正丹治顛癎連年不瘥濃煎人參湯下(方見大方/科痼冷類)¶
猪膽南星散治癎後瘖不能言¶
　右以大天南星濕紙裹煨為末毎服一字猪膽汁調¶
　下¶
肥兒圓治小兒心竅有血瘖不能言毎服五圓木香陳¶
皮甘草煎湯吞下葢方内有黄連能去心中惡血(方見/後)¶
灸法見慢驚類¶
<pb:KR3e0059_WYG_011-37b>¶
　　　外感¶
傷寒傷風鼻塞頭痛或鼻流清涕唇紅面赤焦啼凡傷¶
　寒宜解表㓜者麥湯散一服發額上有粘汗妙滿口¶
　生瘡頻出汗祇在頭上光如油難治¶
麥湯散治夾驚夾食傷寒氣急𠻳聲¶
　　滑石　　　石膏　　　知母　　　貝母¶
　　麻黄　　　杏仁(炒研/裂)　甘草　　　甜葶藶(薄/機)¶
　　(盛/炒)　　　　人參　　　北地骨皮(去骨分/各等)¶
<pb:KR3e0059_WYG_011-38a>¶
　右為末毎服一錢小麥二十粒煎湯下涎盛氣促桑¶
　白皮湯下¶
惺惺散治風熱瘡疹傷寒時氣頭痛壯熱目澁多睡咳¶
𠻳氣粗鼻塞清涕兼治變蒸¶
　　白术　　　桔梗　　　細辛　　　人參¶
　　甘草　　　茯苓　　　𤓰蔞根(各等分/)¶
　右剉散毎服二錢水一盞薄荷三葉煎至半盞時時¶
　與服古方謂小兒壯熱昏睡傷風風熱瘡疹傷食皆¶
<pb:KR3e0059_WYG_011-38b>¶
　相似未能辨認間但服¶
香葛湯參蘇飲治同上(方並見大方/科傷寒類)¶
柴胡散治傷風傷寒熱氣壅涎盛胸膈不利或時行疹¶
痘未分或痢疾潮熱但是一切積熱温壯皆宜¶
　　柴胡(二兩/)　人參　　　甘草　　　黄芩(各一/兩)¶
　　半夏(炮七次/)麻黄(去節錢/各五)¶
　右剉散毎服二錢生薑三片薄荷三皮白竹青少許¶
　煎温服　鼻衂加生地黄　瘧疾薑錢桃栁枝地骨¶
<pb:KR3e0059_WYG_011-39a>¶
　皮痢疾作熱用　涎盛桑白皮¶
人參羌活散治傷風傷寒發熱頭痛(方見/前)¶
傷暑香需散治身熱惡寒頭痛或徃來寒熱如瘧煩燥¶
渴甚嘔吐背寒面垢洩瀉昏悶脉伏毎服二錢水一盞¶
茵陳車前草各二莖煎熱服嘔吐加藿香木𤓰洩瀉烏¶
梅陳米熱瀉黄連毎服並各加少許(方見大方/科傷暑類)¶
五苓散治法湯引同前泄洩不止平胃散合和紫蘇葉烏¶
梅煎湯下(方並見大方科/傷暑及脾胃類)¶
<pb:KR3e0059_WYG_011-39b>¶
傷濕香蘇散治身重脚弱闗節疼發熱惡寒小便澁大¶
便泄自汗或浮滿因久在卑濕或為雨露所襲毎服二¶
錢水一盞加炒蒼术車前子木𤓰少許生薑二片煎熱¶
服小便多是效(方見大方/科傷寒類)¶
不换金正氣散(治同/上)¶
　　蒼术(一兩米泔浸/切炒黄色)　　　藿香葉　　陳皮(各五/錢)¶
　　半夏(三錢/)　白茯苓　　粉草(各五錢/)¶
　右剉散毎服一錢生薑二片紅棗一枚煎食前温服¶
<pb:KR3e0059_WYG_011-40a>¶
理中湯平胃散治傷濕腹痛泄瀉不食毎服一錢空心¶
蘇鹽湯下(方見大方科嘔吐類平/胃散大方科脾胃類)¶
　　　諸熱¶
潮熱通心飲治乍來乍去潮熱心煩面赤口乾如瘧狀¶
(見/前)¶
甘露飲治同上¶
　　寒水石　　石膏　　　欎金　　　甘草¶
　　薄荷(各等分/)¶
<pb:KR3e0059_WYG_011-40b>¶
　右為末毎服一錢食後薄荷湯調下¶
天竺黄散退潮理急驚解唇紅面赤煩燥焦啼¶
　　𤓰根　　　甘草　　　欎金　　　天竺黄¶
　　連翹　　　防風　　　牙硝(别研分/各等)¶
　右為末毎服一錢潮熱燈心茅根煎湯下急驚竹葉¶
　湯下¶
通靈散治伏暑潮熱及小腑不利作渴煩熱頭痛煩燥¶
(方見大方/科泄瀉類)¶
<pb:KR3e0059_WYG_011-41a>¶
驚風熱面青多乳食脉粗大大青膏疏風小驚圓壓驚¶
通心飲解熱凉肝圓疏風(已上方/並見前)¶
傷積熱肚𦂳其糞必臭葱湯圓白术散(方並/見後)¶
盧氏感應圓治諸積旋圓如粟米大毎服二七圓米飲¶
下薑湯亦可(方見大方/科諸積類)¶
麻豆熱耳鼻脚梢中指冷臉赤唇紅肌膚綳急宜服¶
參蘇飲(方見大方/科傷寒類)惺惺散(方見/前)¶
變蒸熱治法并方見前¶
<pb:KR3e0059_WYG_011-41b>¶
疳熱渴而多瀉白术散蟾酥圓(方並/見後)¶
癉毒熱皮膚痛啼哭人參羌活散入生薑薄荷紫草麥¶
門冬去心煎(方見/前)¶
胎熱釀乳方解胎中受熱生下面赤眼閉不開大小便¶
不通不能進乳食¶
　　澤瀉(一兩二/錢半)猪苓　　　赤茯苓　　天花粉(各/七)¶
　　(錢/半)　　　　生地黄(一兩/)茵蔯　　　甘草(各五/錢)¶
　右剉散毎服二錢水一盞煎食後令乳母揑去宿乳¶
<pb:KR3e0059_WYG_011-42a>¶
　却服¶
生地黄湯治生下徧體皆黄狀如金色身上壯熱大小¶
便不通乳食不進啼呌不止此胎黄之疾皆因母受熱¶
而𫝊於胎也凡有此證乳母宜服并略與兒服之¶
　　生乾地黄　赤芍藥　　川芎　　　當歸¶
　　天花粉(各等分/)¶
　右剉散毎服二錢水一盞煎食後服¶
骨蒸熱生犀散治骨蒸肌痩頰赤口乾日晩潮熱夜有¶
<pb:KR3e0059_WYG_011-42b>¶
盜汗五心煩燥大病瘥後餘毒不解¶
　　犀角　　　地骨皮　　秦艽　　　麥門冬(去/心)¶
　　枳殻(煨/)　　大黄(煨/)　　柴胡　　　茯苓¶
　　赤芍藥　　桑白皮　　黄耆　　　人參¶
　　鼈甲(醋炙/)　知母(各等分/)有痰加半夏¶
　右剉散毎服二錢水一盞陳青蒿少許煎温服加桃¶
　枝三寸亦可疳病熱似骨蒸者及久病後或虚熱時¶
　復來作者用瘧疾亦用¶
<pb:KR3e0059_WYG_011-43a>¶
又方¶
　　犀角　　　地骨皮　　芍藥　　　柴胡¶
　　乾葛　　　甘草(各等分/)¶
　右剉散毎服二錢水一盞薄荷五葉煎服瘧疾生薑¶
　一片薄荷五葉煎¶
實熱導赤飲赤者心也心氣熱以此宣導如熱甚但用¶
通心飲此藥但可治心熱或虚熱或人怯不宜服熱盛¶
者用¶
<pb:KR3e0059_WYG_011-43b>¶
　　生乾地黄(二/兩)木通(四兩/)　黄苓　　　甘草(各一/兩)¶
　右剉散毎服二錢水一盞燈心十莖白茅根二莖青¶
　竹葉五皮煎温服不拘時候¶
瀉白散治肺氣盛致令鼻塞乳食不下或氣壅喘噎熱¶
𠻳亦治¶
　　正地骨皮　桑白皮　　甘草(各等分/)¶
　右為末毎服一錢粳米百餘粒煎湯下¶
瀉黄散治脾經有熱口唇生瘡偷鍼贅等疾¶
<pb:KR3e0059_WYG_011-44a>¶
　　藿香葉　　梔子仁　　石膏　　　甘草¶
　　防風(各等分/)¶
　右用蜜酒微炒香為末毎服一錢温熟水調不拘時¶
　服¶
凉肝圓解熱疏風(方見/前)¶
寒水石散治凡病多因驚則心氣不行欎而生涎遂成¶
大疾宜常服利小腸去心熱自少驚涎亦不成疾¶
　　寒水石　　白滑石(各二/兩)甘草(半兩/)¶
<pb:KR3e0059_WYG_011-44b>¶
　右為末量大小暑月冷水調寒月温湯調被驚及心¶
　熱坐卧不安者服之即安¶
豆卷散治慢驚後多服熱藥以致别生熱證唇裂口瘡¶
咽乾煩躁以此解之兼治吐蟲¶
　　大豆黄卷(水浸黒豆生/芽取之日乾)　貫衆　　　板藍根¶
　　甘草(各一兩/)¶
　右剉散毎服一錢水一盞煎甚者三錢漿水一盞清¶
　油數㸃煎不拘時服¶
<pb:KR3e0059_WYG_011-45a>¶
八正散治藴聚一切熱毒明心氣利二便(方見大方/科積熱類)¶
洗心散治徧身壯熱頭目碎痛背膊拘急大熱衝上夜¶
卧舌乾唇焦咽喉腫痛涕唾稠粘痰壅喫食有阻心神¶
煩燥眼澁睛疼挾熱傷寒鼻塞語音不出百節疼痛二¶
便不利麩豆瘡時行瘟疫狂語多渴及天瘹風夜驚並¶
宜服之(方見大方/科積熱類)¶
皂角膏瀉腎氣治腎經有熱陰囊赤腫瘹痛大腑秘澁¶
　　大黄(五錢/)　黒牽牛(半炒/半生)猪牙皂角(各一兩/)¶
<pb:KR3e0059_WYG_011-45b>¶
　右為末煉蜜圓緑豆大毎服七粒温水空心下¶
葱涎膏治初生肺壅鼻塞乳食不下¶
　右用牙皂草烏取葱涎杵成膏貼&KR0479;上¶
虚熱地骨皮散治虚熱潮作亦治傷寒壯熱¶
　　知母　　　柴胡　　　甘草　　　人參¶
　　地骨皮　　赤茯苓　　半夏(湯泡分/各等)¶
　右剉散毎服二錢水一盞薑二片煎温服¶
甘露飲子治胃中客熱口臭不思飲食或饑煩不欲食¶
<pb:KR3e0059_WYG_011-46a>¶
齒齦腫疼膿血滿口咽中有瘡赤眼目瞼重不欲開瘡¶
疹已發未發並宜服之¶
　　天門冬(去心/焙)麥門冬(去心/焙)熟乾地黄　枇杷葉(去/毛)¶
　　枳殻(麩炒/去穰)　生乾地黄　黄芩　　　石斛(去苗/)¶
　　山茵蔯　　甘草(炙等分/各)¶
　右剉散毎服二錢水一盞煎食後臨卧温服¶
人參黄耆散治發熱自汗虚煩¶
　　人參　　　黄耆　　　揚芍藥(各五/錢)粉草(三錢/)¶
<pb:KR3e0059_WYG_011-46b>¶
　右剉散毎服二錢水一盞生薑二片紅棗一枚麥子¶
　三十粒空心温服¶
　　　痰𠻳¶
半夏圓治風壅痰盛咽膈不利¶
　　半夏(五兩/)　白礬(枯過二錢半/一兩)　　　人參(一兩/)¶
　右為末生薑自然汁糊為圓粟米大毎服二十圓食¶
　後臨卧生薑湯下¶
蕩皮圓治肺壅咳𠻳痰多(方見/後)久𠻳不宜卒止先湏調¶
<pb:KR3e0059_WYG_011-47a>¶
氣用參蘇飲(方見大方科/傷寒和解類)秘𫝊降氣湯蘇子降氣湯(方/並)¶
(見大方科/諸氣類)並加人參五味子烏梅桑白皮紅棗斟酌用¶
金沸草散治熱𠻳華葢散治肺感寒邪咳𠻳聲重¶
人參清肺湯治肺胃俱寒咳𠻳喘息(方見傷寒/浸咳𠻳類)¶
澄清飲治痰壅咳𠻳不止¶
　　白礬(二錢半/)南星　　　半夏　　　蚌粉¶
　　知母　　　貝母　　　甘草(各五錢/)人參(三錢/)¶
　右剉散毎服二錢生薑二片烏梅半箇煎澄清徐徐¶
<pb:KR3e0059_WYG_011-47b>¶
　吸服效亦治因飲乳逆氣觸於肺經作𠻳久不止壽¶
　星圓兼服(方見風科/通治類)¶
靈白圓治風痰上壅¶
　右以靈砂青州白圓子各一十粒薑蘇湯化開服效¶
紫蘇飲治咳逆上氣因乳哺無度内挾風冷傷於肺氣¶
或啼呌未定與乳飲之乳與氣相逆氣不得下¶
　　真蘇子　　訶子(去核/)　蘿蔔子　　杏仁(去皮/尖麩)¶
　　(炒/)　　　　木香　　　人參(去蘆兩/各一)青皮¶
<pb:KR3e0059_WYG_011-48a>¶
　　甘草(各七錢/半重)¶
　右剉散毎服一錢水一盞薑二片煎量大小减益温¶
　服¶
　　　疹瘡¶
表解虚證參蘇飲治瘡疹已發未發潮熱痰𠻳臉赤手¶
足微冷毎服二錢生薑二片葱白一根山楂子根三寸¶
同煎熱服合滓乳母服(方見大方/科傷寒類)¶
惺惺散治發熱頭痛欲作疹瘡毎服一錢乾桑白皮三¶
<pb:KR3e0059_WYG_011-48b>¶
寸去赤煎湯調不拘時服(方見/前)¶
熱證如聖湯治身熱如火頭痛頰赤面紅呵欠鼻瘡瘡¶
疹已未出時宜服¶
　　白芍藥　　川升麻(各一/兩)甘草　　　紫草(各五/錢)¶
　　乾葛(一兩/)　木通(五錢節/去皮)¶
　右剉散毎服二錢水一中盞入生薑二片葱白二根¶
　山楂子根三寸同煎熱服壯熱心煩加人參赤茯苓¶
　石膏麥門冬去心¶
<pb:KR3e0059_WYG_011-49a>¶
人參羌活散治疹豆因多服熱藥發而不透身體頭面¶
兩目皆腫連日風搐奮身硬直(方見/前)¶
香葛湯治時令不正發為疹瘡解腸胃中一切熱毒皆¶
可服之(方見大方/科傷寒類)¶
三豆飲治天行疹豆活血解毒或覺鄉中有此證預防¶
之則不染¶
　　赤小豆　　黒豆　　　綠豆(各一升/)甘草(半兩/)¶
　右淘浄水煮熟逐日空心任意服已染則輕解未染¶
<pb:KR3e0059_WYG_011-49b>¶
　服之七日不發¶
發出紫草飲治豆瘡欲發未發或未透者¶
　　紫草　　　北芍藥(去蘆/)麻黄(去節/)　當歸¶
　　甘草(各等分/)¶
　右剉散毎服二錢水一盞煎不拘時服¶
加味四聖散治瘡豆出不快及變陷倒靨小便赤澁餘¶
熱不除一切惡候或被風吹復不見入皮膚内者¶
　　紫草茸　　木通(去皮節/)南木香　　黄耆(炒/)¶
<pb:KR3e0059_WYG_011-50a>¶
　　川芎　　　甘草　　　人參(各等分/)蟬退(去足/翼十)¶
　　(箇/)¶
　右剉散毎服二錢水一盞煎不拘時候温服大便秘¶
　加枳殻少許大便如常加糯米百粒性解毒能釀而¶
　發之¶
紫草木香湯治瘡出不快大便泄利¶
　　紫草　　　木香　　　茯苓　　　白术¶
　　甘草(炒等分/各)¶
<pb:KR3e0059_WYG_011-50b>¶
　右剉散毎服二錢水一盞糯米三十粒煎温服葢紫¶
　草能利大便木香白术所以佐之也¶
紫草木通湯治瘡疹出不快¶
　　紫草　　　人參(去蘆/)　木通(去皮節/)茯苓¶
　　糯米(各等分/)甘草(减半/)¶
　右剉散毎服二錢水一盞煎温服大便利者可入南¶
　木香去紫草¶
快斑散治豆瘡出不快¶
<pb:KR3e0059_WYG_011-51a>¶
　　紫草　　　蟬退(去足翼/及土)人參　　　白芍藥(各/一)¶
　　(分/)　　　　木通(一錢/)　甘草(炙錢/半)¶
　右剉散毎服二錢水一盞煎温服¶
人參羌活散治同上(方見/前)¶
活血散治豆瘡已出未出煩燥大人同¶
　　北白芍藥(不以/多少)¶
　右為末白湯調下大能活血止豆瘡脹痛屢用屢效¶
薑附湯治四肢冷極疹瘡黯色不發或泄瀉不止身熱¶
<pb:KR3e0059_WYG_011-51b>¶
重者不宜服(方見大方/科中寒類)¶
黄芩甘草湯治挾熱作疹瘡不出煩燥不得服¶
　　黄芩(七錢半/)赤芍藥　　甘草(各五錢/)¶
　右剉散毎服三錢水一盞煎温服若胃中虚冷其人¶
　能食飲水即噦脉浮發熱口鼻中燥或衂加大棗一¶
　枚嘔者加半夏少許生薑三片煎食少者加人參紅¶
　棗煎量大小加减服¶
萬金散治瘡疹已出未能匀徧色不紅潤¶
<pb:KR3e0059_WYG_011-52a>¶
　　防風(三錢/)　人參　　　蟬退(各二錢/)¶
　右為末蘿蔔煎湯調下服了急用芥子末白湯調如¶
　膏塗兒脚心乾即再傅其毒漸漸復出瘡疹依前紅¶
　活¶
又方治瘡疹出不透腹痛甚或黒靨者¶
　右以蟬退二十五箇去足翼洗浄為末毎服一錢熟¶
　水調下腹痛立止而出透神效乳母亦可服一錢¶
又方用乾山楂子為細末湯㸃服立見出透紅活荔枝¶
<pb:KR3e0059_WYG_011-52b>¶
　殻煎湯温服亦效¶
發脹調解散治瘡豆已發或為風冷所折榮衛不和或¶
為宿食所傷内氣壅遏以致冰硬並主之¶
　　青皮(去白/)　陳皮(去白/)　桔梗(去蘆/)　枳殻(去穰/)¶
　　當歸(去尾/)　半夏(湯洗/)　川芎　　　木通(去皮/節)¶
　　乾葛　　　甘草　　　紫蘇　　　紫草(各等/分)¶
　　人參(减半/)¶
　右剉散毎服二錢薑二片棗一枝煎服未效加楂根¶
<pb:KR3e0059_WYG_011-53a>¶
　三寸¶
藿香正氣散治疹瘡根脚白色氷粗頂淡紅色而不發¶
加川芎若惡寒加官桂(方見大方/科傷寒類)¶
龍腦膏子治時疾豌豆瘡及赤瘡子未透心煩狂燥氣¶
喘妄語或見鬼神或已發而陷伏皆宜速治不爾毒入¶
臟必死¶
　　生龍腦(一錢/)¶
　右研細旋滴猪心血和圓如小指頭大毎服一圓心¶
<pb:KR3e0059_WYG_011-53b>¶
　順狂燥者用紫草湯化下若瘡子陷伏者温酒化下¶
　少時心神便定得睡瘡疹發透依常將息取安或祇¶
　用猪尾血亦可¶
救陷加味宜風散治腎虚證疹瘡變黒¶
　　雞心㯽榔(一箇/)　　　　陳皮(去白/)　青皮(去穰/)¶
　　甘草(炙各/錢半)　黒牽牛(二兩半炒熟/半生)¶
　右為末蜜湯調下氣怯者加南木香一錢先下黒糞¶
　次下楬糞後以四君子湯加厚朴木香陳米湯服和¶
<pb:KR3e0059_WYG_011-54a>¶
　胃良冬糞黄瘡自微出又以葫荽煎酒傅其身即發¶
　起¶
獨聖散治疹瘡陷入不發黒色而氣欲絶服此漸蘇紅¶
潤¶
　　穿山甲(湯洗浄炒/令焦黄)¶
　右為末毎服半錢入麝香少許南木香煎湯調下或¶
　紫草煎湯入紅酒少許服¶
五福化毒丹减毒(方見/後)¶
<pb:KR3e0059_WYG_011-54b>¶
人齒散治瘡豆初出光壯忽然黒陷心煩性躁氣喘妄¶
語或見鬼神並宜速治不然毒氣入臟必死¶
　　人齒(燒存性/)¶
　右為末毎箇作一服酒調下¶
靈破酒治疹瘡黒陷不起以好酒磨化三五粒服效¶
民望方治瘡疹漸黒面陷大便不固乳母同服亦可¶
　　人參　　　白术　　　肉豆蔲(麵裹/煨)白茯苓¶
　　黄耆(各半/兩)　甘草(二錢半/)¶
<pb:KR3e0059_WYG_011-55a>¶
　右剉散毎服一錢水一盞薑二片棗一枚煎五分乳¶
　母倍之若大瀉手足厥冷詳病加炮附子入¶
催乾犀角地黄湯瘡疹出大盛者以此解之¶
　　芍藥　　　生地黄　　牡丹　　　犀角屑(無/以)¶
　　(升麻/代之)¶
　右剉散毎服二錢水一盞煎温服欲乾犀角飲(方見/後)¶
　小驚圓(方見/前)¶
如聖湯治疹瘡毒攻咽喉腫痛¶
<pb:KR3e0059_WYG_011-55b>¶
　　桔梗　　　甘草　　　牛蒡子(炒各/一分)麥門冬(去/心)¶
　　(一錢/半)¶
　右為末毎服一錢沸湯㸃服入竹葉煎尤妙¶
謢眼神應膏治疹瘡正發時可用以防豆花入眼生翳¶
　　黄蘗(一兩/)　真緑豆粉(兩/半)甘草(四兩/)　紅花(二兩/)¶
　右為末生清油調塗兩眼四畔用之瘡豆面上亦少¶
　或但用乾胭脂塗抹亦可¶
加减四物湯治斑瘡入目或瘡豆収後¶
<pb:KR3e0059_WYG_011-56a>¶
　　當歸尾　　芍藥　　　川芎　　　蒼术¶
　　白菊花　　乾葛　　　羌活(各等分/)¶
　右剉散毎服二錢水一盞入生地黄少許槌碎同煎¶
　半盞量兒大小服之乳食後服忌一切動風毒物雖¶
　愈後忌三二月日方可¶
蟬菊散治斑瘡入目或病後生翳障¶
　　蟬退(浄洗土/去塵)白菊花(各等分/)¶
　右剉散毎服二錢水一盞入蜜少許煎乳食後量兒¶
<pb:KR3e0059_WYG_011-56b>¶
　大小與之屢驗¶
决明散治疹豆入眼¶
　　决明子　　赤芍藥(各一/錢半)𤓰根　　　甘草(各一/錢)¶
　右為末毎服一錢蜜水調下¶
羌菊散治疹瘡後毒氣不散生翳障并治暴赤眼疼翳¶
障著明¶
　　羌活　　　蟬退(去足/翼土)　防風　　　蛇退¶
　　菊花　　　榖精草　　木賊　　　甘草¶
<pb:KR3e0059_WYG_011-57a>¶
　　梔子　　　白蒺藜　　大黄　　　黄連¶
　　沙苑蒺藜(各半兩/)¶
　右為末毎服一錢清米泔温煖調下¶
竒方治瘡疹入眼用兎屎焙乾為末茶清調下瘡疹安¶
　後方可服多服即愈仍治昏翳¶
又治豌豆瘡入目痛楚恐傷眼睛浮萍陰乾為末毎服¶
　三錢隨記大小以羊子肝半箇入盞内以杖&KR0008;碎爛¶
　投水半合攪取汁調下食後服不甚者一錢差已傷¶
<pb:KR3e0059_WYG_011-57b>¶
　目者十服差¶
蜜蒙花散治疹豆瘡并諸毒氣入眼昏暗生翳膜¶
　　蜜䝉花(一錢/半)青箱子　　决明子　　車前子(各/半)¶
　　(錢/)¶
　右為末白羊肝一片破開作三片摻藥令勻却合作¶
　　一片以濕紙裹火煨於地上出火毒米泔嚼下空心¶
　服¶
决明圓治豆瘡入眼雖赤白障翳膜遮漫黒睛但得瞳¶
<pb:KR3e0059_WYG_011-58a>¶
子不陷者可治之¶
　　石决明(煅/)　川芎　　　黄蘗(各一兩/)蒼术(半兩/米泔)¶
　　(浸/)¶
　右為末用兎肝成無以白羯羊肝代之研爛捜和圓¶
　如緑豆大毎服二三十圓食後臨卧米泔下¶
又方用榖精草煮白杮喫仍用緑豆根燒灰淋水以上¶
　面清者洗下面濃者服之¶
通聖散治豆瘡入眼生翳¶
<pb:KR3e0059_WYG_011-58b>¶
　　緑豆皮　　榖精草(去根/)白菊花(各一兩/)¶
　右剉散毎服二大錢乾杮一枚生粟米泔一盞同煎¶
　候米泔盡祇將乾柿去核食之不指時候日三枚淺¶
　者五七日可效逺者半月¶
决明散浮萍散治斑瘡入眼(方見眼科/通治類)¶
熏藥真榖精草蛤粉各等分毎服二錢水一盞入猪肝¶
　　二片青竹葉十皮煎熟先熏後服¶
洗方右以黄連去鬚白滑石銅青用絹帛包泡湯候温¶
<pb:KR3e0059_WYG_011-59a>¶
　洗¶
塞耳丹治疹瘡入眼¶
　右以水銀一錢國丹五錢同圓作六圓入鎔銀窩中¶
　圓瓦上葢濕紙糊䕶定用香爐盛炭火燒一日後取¶
　出以薄綿裹之疹瘡在右則塞右耳在左塞左耳立¶
　見墜下¶
消毒加味犀角飲治毒氣壅遏壯熱心煩瘡疹雖出未¶
能匀透口舌生瘡不能吮乳¶
<pb:KR3e0059_WYG_011-59b>¶
　　牛蒡子(三兩/)荆芥穗(五錢/)甘草(炙兩/一)　防風¶
　　川升麻(各七/錢半)犀角(三錢/)　麥門冬(去心/)桔梗(去蘆/各五)¶
　　(錢/)¶
　右剉散毎服二錢水一盞煎去滓令温時時令呷或¶
　頻灌之大便利不宜服¶
射干湯治瘡疹後身壯熱大便堅口舌生瘡咽喉腫痛¶
餘毒未盡¶
　　鼠粘子(一兩/炒)升麻　　　甘草　　　射干(各三/錢半)¶
<pb:KR3e0059_WYG_011-60a>¶
　右剉散毎服三錢水一盞煎温服不以時候¶
連翹飲治瘡疹壯熱小便不通餘毒未解¶
　　連翹　　　瞿麥　　　荆芥　　　木通¶
　　車前子　　赤芍藥　　當歸(去尾/)　防風¶
　　柴胡(去鬚/)　滑石　　　蟬退　　　甘草(炒一/各)¶
　　(錢/)　　　　山梔仁(去殻/)黄芩(各一錢/)¶
　右剉散毎服二錢加紫草煎温服¶
五福化毒丹治瘡疹餘毒上攻口齒及治藴積毒熱驚¶
<pb:KR3e0059_WYG_011-60b>¶
惕狂燥頰赤咽乾口舌生瘡夜卧不寜譫語煩渴頭面¶
身體多生瘡癤朱眼等疾亦名青黛圓¶
　　人參(半兩/)　𤣥參(兩半/)　茯苓(一兩/)　青黛¶
　　甘草(各五錢/)桔梗(一兩/)　牙硝(枯過/半兩)　麝香¶
　　腦子(各半錢腦子有金銀箔/一方無)¶
　右為末蜜圓毎兩作十二圓一嵗兒一圓分四服用¶
　薄荷湯下瘡疹上攻口齒涎血臭氣生地黄自然汁¶
　化一圓用雞翎刷在口内熱疳肌肉黄痩㾪自夜不¶
<pb:KR3e0059_WYG_011-61a>¶
　見物陳粟米泔水化下食後臨睡服¶
甘露飲解毒殊效(方見/前)¶
瘡疹成片方¶
　右用黄牛糞乾傅膿多痛甚者乾浄黄土為末傅之¶
　瘡徧口中痛不能食者五福化毒丹或生蜜浸清黄¶
　柏取汁啖之為愈凡瘡欲成痂頻以面油乳酥清蜜¶
　潤之可揭即揭血出無害若乾硬已久必成瘢痕如¶
　茶醋如猪肝猪血之屬妄與食之則已脱之迹必為¶
<pb:KR3e0059_WYG_011-61b>¶
　之黯慘然而瘡痂已脱肌肉成靨外不可盥洗太早亦¶
　不可以手加之葫荽酒能辟惡氣左右所不可無或¶
　蒼术降真用之亦可曰聖瘡七日熱而發七日泡而¶
　乾又七日則平復如瘡舊矣大抵調順血氣温和脾¶
　胃均平冷熱則瘡出為甚易若實實虚虚損不足而¶
　益有餘則瘡出為甚難調解之法無以逾此¶
活血散治疹子出多疼痛及體痛時時呌唤(方見/前)¶
敗草散治瘡疹&KR0946;搔成瘡膿血淋漓¶
<pb:KR3e0059_WYG_011-62a>¶
　右用多年葢屋爛草或葢牆草不以多少曬乾為末¶
　乾貼無毒若渾身瘡破膿水不絶粘沾衣服難以坐¶
　卧可用三二升攤於席上令兒坐卧少即乾貼以其¶
　草經霜雪雨露感天地陰陽之氣多善解瘡毒或用¶
　蕎麥粉荔枝核燒灰糝瘡上亦好¶
糝方治水泡豆瘡¶
　　苦參　　　滑石　　　蚌粉　　　輕粉¶
　　川白芷(各等分/)¶
<pb:KR3e0059_WYG_011-62b>¶
　右為末乾糝之立效¶
通治木香散治發瘡疹身熱作渴¶
　　木香　　　大腹皮　　人參(去蘆/)　桂心¶
　　赤茯苓(去皮/)青皮(去穰/)　前胡(去蘆/)　阿棃勒(去/蘆)¶
　　半夏(薑製/)　丁香　　　甘草(炙三錢/各)¶
　右剉散毎服二錢水一盞薑二片煎空心温服¶
異功散治豆出欲靨未靨之間頭温手冷腹脹渴瀉急¶
服此切不可與蜜水¶
<pb:KR3e0059_WYG_011-63a>¶
　　木香　　　當歸(各三/錢半)　官桂(去皮/)　白术¶
　　茯苓(各三錢/)陳皮　　　厚朴(去粗皮/薑汁炒)人參(去蘆/)¶
　　肉豆䓻　　丁香(各二/錢半)　附子(炮去皮/)半夏(薑製/各一)¶
　　(錢/半)¶
　右剉散毎服二錢水一盞薑二片棗二枚煎服¶
白术散治豆已靨身熱不退清神生津除煩止渴¶
　　人參　　　白术　　　藿香葉　　木香¶
　　甘草　　　白茯苓(各一/兩)乾葛(二兩/)¶
<pb:KR3e0059_WYG_011-63b>¶
　右剉散毎服二錢水一盞煎不以時温服¶
人參麥門冬散治發熱煩渴¶
　　麥門冬(一兩/去心)人參(去蘆/)　甘草(炙/)　　陳皮¶
　　白术　　　厚朴(薑汁炒/各半兩)¶
　右剉散毎服二錢水一盞煎不拘時微温服¶
消風散治疹豆或發透或未透忽面青暴吼是為風邪¶
所傷此藥主之疹豆證以耳冷尻冷足下冷及耳後有¶
紅縷驗之然湏見心胸間細㸃如粟起則為真是加蟬¶
<pb:KR3e0059_WYG_011-64a>¶
退末(方見同科/熱證類)¶
五苓散治小便赤澁加燈心十莖麥門冬去心車前子¶
各半錢煎湯調人參湯加枳殻去穰切少許治大便秘¶
結内煩外熱未效更加四順清凉飲少許(方見大方科/傷暑及傷寒)¶
(陽證類人參湯/即小柴胡湯)¶
四順清凉飲治同下熱實者用(方見大方/科積熱類)¶
大如聖湯治瘡疹毒攻咽喉腫痛¶
　　桔梗　　　甘草(生/)　　牛蒡子(炒各/一兩)麥門冬(去/心)¶
<pb:KR3e0059_WYG_011-64b>¶
　　(半/兩)¶
　右為末毎服二錢沸湯㸃細細呷服入竹葉五皮煎¶
　湯尤妙¶
枳殻桔梗湯治胸腹脹滿¶
　　桔梗　　　枳殻(麩炒去穰/各一兩)¶
　右剉散毎服二錢水二盞煎至一盞分二服¶
二陳湯治痰壅吐食毎服二錢生薑二片烏梅半箇煎¶
服(方見大方/科嘔吐類)¶
<pb:KR3e0059_WYG_011-65a>¶
理中湯治下利嘔逆加木香熟附子毎服各一錢半(方/見)¶
　(大方科/泄瀉類)¶
豆蔲圓治疹豆滑泄不止水穀不化¶
　　木香　　　縮砂仁(各三/錢)白龍骨　　訶子肉(各/半)¶
　　(兩/)　　　　赤石脂　　枯白礬(各七/錢半)肉豆䓻(各/半)¶
　　(兩/)¶
　右為末麵糊圓如黍米大毎服三十圓至五十圓煎¶
　異功散下或瀉水榖白色淡黄色木香散下(方見/前)¶
<pb:KR3e0059_WYG_011-65b>¶
蘇合香圓治疹瘡為陰邪穢氣所傷亦令變壞可用醋¶
炭熏後以蘇湯化服解之(方見大方/科中氣類)¶
神妙化毒散治豆瘡欲發未發便服之此藥以毒攻毒¶
縱然瘡出亦少決無惡證¶
　右於冬月先取人猫猪犬糞各等分於髙處黄土窖¶
　五日取出却用沙鍋盛葢鹽泥固濟日乾於臘月八¶
　日煅令通紅取出去火毒為末入麝香少許毎用一¶
　字蜜調勻温湯化下或挑少許於舌上用乳汁嚥之¶
<pb:KR3e0059_WYG_011-66a>¶
　此方多秘不湏令病家知之¶
二參飲治豆瘡後餘熱不退¶
　　柴胡　　　甘草(炙/)　　黒參　　　人參¶
　　龍膽草(各二/錢半)麥門冬(去心半/三錢)¶
　右剉散毎服三錢水一盞煎稍熱服不拘時量大小¶
　加減¶
木筆花散治豆瘡出後有餘瘡生塞鼻中不能睡卧¶
　右用木筆花研為細末加生麝香少許葱白蘸藥入¶
<pb:KR3e0059_WYG_011-66b>¶
　鼻中數次即通¶
㓕瘢散治豆瘡愈後瘡痂雖落其瘢尤黯或凹或凸用¶
此¶
　　韶粉(即水粉/一兩)輕粉(一兩/)¶
　右同研勻猪脂油調塗¶
又方¶
　白蜜不以多少塗於瘡上其痂易落且無疤痕亦不¶
　臭穢或用升麻同蜜煎摩痕上并數食之¶
<pb:KR3e0059_WYG_011-67a>¶
綿繭散治豆瘡後身體及肢節上生疳蝕瘡濃水不絶¶
　右以出蛾綿繭不拘多少用白礬搥碎塞入繭内令¶
　滿上以炭火燒候白礬汁鹽取出研細毎用乾貼豆¶
　瘡内若不早治則潰筋骨以致難治¶
　　　瘧疾¶
表解香蘇香薷散治春傷風夏伏暑作瘧其證自汗惡¶
風先熱後寒或但熱不寒毎服三錢生薑三片葱白二¶
根水一大盞煎服(方並見大方科/傷寒傷暑類)¶
<pb:KR3e0059_WYG_011-67b>¶
十神湯治夏傷濕秋傷風作瘧其證寒熱自汗嘔吐身¶
疼毎服三錢水一大盞生薑三片木𤓰二片煎秋末感¶
風冷冬又傷寒或感温暖之氣先寒後熱亦服(方見大/方科時)¶
(疫/類)¶
五苓散分陰陽和榮衛用人參少許茵陳車前草各一¶
根煎湯服弱者木𤓰紫蘇湯或服通靈散亦可(方並見/大方科)¶
(傷暑/類)¶
人參湯治熱多寒少毎服二錢生薑二片麥門冬十粒¶
<pb:KR3e0059_WYG_011-68a>¶
去心淨地骨皮少許煎多服取效(即小柴胡湯方見大/方科傷寒陽證類)¶
草果平胃散治寒多熱少(方見大方/科痎瘧類)¶
争功散治熱瘧多效¶
　　知母　　　貝母　　　柴胡(去蘆/)　常山¶
　　甘草　　　山梔子　　㯽榔(各五/錢)　蟬退(十箇/)¶
　　地骨皮(去骨/五錢)¶
　右剉散毎服三錢用桃栁枝各五寸煎未效用過路¶
　蒙藤五寸煎服¶
<pb:KR3e0059_WYG_011-68b>¶
截瘧勝金圓(方見大方/科痎瘧類)¶
蕩脾圓化痰消積進食駐顔及治氣喘府積¶
　　杏仁(一兩去皮尖用/蚌粉炒令黄色)　　半夏(一兩生薑自然汁/浸一宿次日焙)¶
　　巴豆(五粒去殻并心/膜以皮紙出油)¶
　右為末用大好北棗七枚入燈心水蒸去皮核取肉¶
　為圓毎服五圓常服燈心棗子煎湯下駐顔㯽榔煎¶
　湯消宿食陳米湯空心臨睡服化痰烏梅湯治瘧蒜¶
　湯或薤水下消痞癖此方大效¶
<pb:KR3e0059_WYG_011-69a>¶
通神餅截瘧有功¶
　　甘草末(三錢/)綠豆末　　敗荷葉(各三/錢)砒霜(半錢/生)¶
　　朱砂(一錢半/)定粉(半錢/)　腦子　　　麝香(各少/許)¶
　　金銀箔(十片/)¶
　右煉蜜圓梧桐子大作餅子用嵗半圓或一圓大者¶
　二圓而止一日止一服不可過多服時用井花水或¶
　桃栁枝煎水磨化向北服了忌燒熱飲食亦可繫於¶
　候脉處¶
<pb:KR3e0059_WYG_011-69b>¶
參苓白术散愈後調理脾胃(方見大方/科脾胃類)¶
　　　癖氣¶
紅圓子治血膜包水僻側於脇旁時時作痛發寒熱瘧¶
家中脘多蓄黄水日久結癖亦效¶
　　三&KR0994;(煨/)　　莪术(煨/)　　芫花　　　桃仁(去皮/别研)¶
　　杏仁(去皮/别研)　朱砂　　　烏梅(炒/)　　巴豆¶
　右為末醋糊圓小綠豆大朱砂為衣米湯空腹下¶
又方¶
<pb:KR3e0059_WYG_011-70a>¶
　　三&KR0994;　　　莪术　　　川練(去核/)　陳皮(去白/)¶
　　青皮(去白/)　芫花¶
　右以芫花醋浸一夕炒漸乾入三&KR0994;莪术同炒又入¶
　川楝陳皮青皮同炒焦取為末等分如各半兩杏仁¶
　亦用半兩去皮尖别研巴豆二十粒去油膜和勻醋¶
　糊圓黍米大一嵗二圓臨睡米飲下此二方稍相似¶
　不若於方中和桃仁與烏梅則尤妙又用蒜湯下蕩¶
　脾圓化痰涎一日一服或兩服日用如此服蠏水亦¶
<pb:KR3e0059_WYG_011-70b>¶
　可¶
木鼈膏貼痞癖¶
　　木鼈(多用/去殻)　獨蒜(半錢/)　雄黄(半錢/)¶
　右杵為膏入醋少許蠟紙貼患處¶
灸法兩乳下一寸各二壯¶
　　　痞結¶
枳實理中圓治虚氣痞塞胸膈留飲聚水腹脇或加脹¶
滿手不可近四君子湯加枳實去穰麵炒乾薑泡為末¶
<pb:KR3e0059_WYG_011-71a>¶
煉蜜圓綠豆大熱湯化下渴加𤓰蔞根下利加牡蠣粉¶
各等分已用經驗¶
桔梗枳殻湯治熱氣痞滿胸膈兩脇按之則痛¶
　　枳殻(去穰/)　桔梗(去蘆錢/各五)半夏(湯洗/)　黄芩¶
　　𤓰蔞仁　　黄連(去鬚錢/各三)¶
　右剉散生薑麥門冬去心煎利黄涎沫即安¶
　　　客忤¶
蘇合香圓治神氣嫩弱外邪客氣獸畜異物暴觸忤口¶
<pb:KR3e0059_WYG_011-71b>¶
吐青黄白沫水穀鮮雜面色變易喘息腹痛反側瘈瘲¶
狀似驚癎但眼不上竄視其口中懸癰左右若有小小¶
腫核即以竹鍼刺潰之或以指𤓰摘破急作醋炭降真¶
香皂角燻之却服此(方見大方/科中氣類)¶
　右毎服一圓薑湯調開頻頻與服次用豉三合水濕¶
　搗為圓如雞子大摩兒&KR0479;上及足心各五六徧次摩¶
　臍心及頭上良久擘開自有毛即擲之大法宜辟邪¶
　正氣散驚定心延久難為力也¶
<pb:KR3e0059_WYG_011-72a>¶
雄麝散治客忤腹痛危急¶
　　雄黄(一錢/)　明乳香(半錢/)生麝香(一字/)¶
　右為末毎一字刺雞冠血調灌之¶
犀角散治客忤驚啼壯熱¶
　　天麻　　　犀角　　　麥門冬(去心/)鈎藤¶
　　朱砂(各一錢/)鐡粉　　　雄黄(半錢/)　生麝(少許/)¶
　右為末毎服半錢金銀煎湯調但服安神圓亦可(方/見)¶
　(前/)¶
<pb:KR3e0059_WYG_011-72b>¶
黄土散治小兒卒客忤¶
　　竈中黄土　蚯蚓糞(各等分/)¶
　右研細水調塗兒頭上及五心良¶
　¶
　¶
　¶
　¶
　世醫得效方卷十一¶
