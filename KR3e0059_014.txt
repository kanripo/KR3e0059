# -*- mode: mandoku-view; -*-
#+TITLE: 世醫得效方
#+DATE: 2015-08-24 23:06:14.183410
#+PROPERTY: ID KR3e0059
#+PROPERTY: BASEEDITION WYG    
#+PROPERTY: JUAN 卷十四
<pb:KR3e0059_WYG_014-1a>¶
欽定四庫全書¶
　世醫得效方卷十四¶
　　　　　　　　　　　　元　危亦林　撰¶
　　産科兼婦人雜病科¶
　　　濟陰論¶
夫濟世之道莫先於醫論醫之難濟陰猶急何則婦人¶
之病比之男子十倍難療或云七癥八瘕九痛十二帶¶
下共三十六病雖有名數莫詳證狀推原其理無非血¶
<pb:KR3e0059_WYG_014-1b>¶
病多因經脉失於將理臨蓐不善調䕶内作七情外感¶
六&KR0075;隂陽勞逸飲食生冷遂致榮衞不輸新陳干忤隨¶
經致濁淋露凝滯為癥為瘕流溢穢惡痛害傷痼以致¶
所患不一而止犯時微若秋毫感病重於山嶽是也故¶
女子十四而天癸至天謂天真之氣降癸謂壬癸水名¶
故云天癸而衝任脉主之衝任者血之海也月水者經¶
絡之餘也蓋婦人以血為本心生血肝行血榮衛四體¶
如環無端灌注百脉餘者為月候以時而行若水溢自¶
<pb:KR3e0059_WYG_014-2a>¶
流不自知覺故纎痾不作而氣體充盛而有子矣其有¶
來多不斷或過期不來或未期而先來參差不一而病¶
生當其來時則一二日之前腰腹滿痛或頭疼作熱百¶
節攣急甚於重患過此則發為虛熱自汗加以五心内¶
熱遂為虛勞血少水涸燥氣乘肺則為喘𠻳宿寒留滯¶
血與氣搏則為腹痛敗血結塊時發寒熱則為癥瘕或¶
風寒濕滯經血化為水流溢四肢謂之血分脾不能制¶
血與水并浮脹肌肉謂之虛腫或衝任氣虛内慾過度¶
<pb:KR3e0059_WYG_014-2b>¶
風邪冷熱之氣入於胞門穢液與血兼下冷則多白熱¶
則多赤冷熱不調赤白相半或為赤白帶下若衝任勞¶
損經海動傷脾虛胃弱不能約制其血倐然暴下故謂¶
崩中漏下所下五色各應五臟五臟俱虛五色併下以¶
致眩暈煩悶嘔惡怔忡迷亂多忘發狂妄語小便不禁¶
是皆血之為病也復有生於嬌貴之家愛憎在念而氣¶
逆于中故氣有一息不行血有一息不運則胷腹脹痛¶
眩暈嘔噦倦乏不自勝持飲食不為肌膚致成重患治¶
<pb:KR3e0059_WYG_014-3a>¶
療之際調氣為上調經次之斯可為定法受孕之後切¶
宜避忌胎殺所遊如經云刀犯者形必傷泥犯者竅必¶
塞打擊者色青黯繫縛者相拘攣甚至毋殞驗若返掌¶
斷不可忽半産一證非如正産正産如果中栗熟其殻¶
自開兩無所損若半産則比之採斫新栗碎其膚殻損¶
其皮膜然後取得其實半産正類此以其胎臟傷損胞¶
繫斷去而後胎墜下皆因月未滿足誤服藥餌或寒邪¶
熱毒所傷或舉重打傷跌撲或犯禁忌或衝任脉虛漏¶
<pb:KR3e0059_WYG_014-3b>¶
下所致生死形候亦如正産察認大抵半産須加十倍¶
調治或外證喘促痰壅恍惚昏迷不語惡露斷絶煩渇¶
或變痙候無復生全其有惡露通昏迷乍醒不喘促猶¶
可治也復有市井之家村落之婦恣情妄作偷生不正¶
或多日女厭於養育往往以早藥毒之驚憂敗血不下¶
衝心悶亂喘痰虛汗交作死者罔記聞者可不為戒治¶
之者須以解毒行血藥亟救則十全二三矣逮夫正産¶
有娠六七月切忌恣情交合入月亦忌飲酒呌怒洗頭¶
<pb:KR3e0059_WYG_014-4a>¶
臨産必難産婦古以陣面健兒為喻可謂危矣臨産之¶
初先脫尋常所穿衣以籠竈頭及竈口則易産不可喧¶
閧宜謹選一熟善坐婆及得力家人扶持無使揮霍致¶
令産婦憂恐惟當飡軟飯麋粥之類若腹中痛且令扶¶
行或痛或止名曰弄痛不可便行試水手探聼産母坐¶
卧切須熟忍或服催生符藥却不可曲腰眠睡如連腰¶
引痛眼中如見火色此是兒轉葢腎則繫於腰胞繫於¶
腎貼於脊更盡脉轉甚弦如急珠者即其驗矣又須令¶
<pb:KR3e0059_WYG_014-4b>¶
人扶䇿徐徐而行若行歩艱難即凭物立須臾扶䇿再¶
行直至腰腹相引陣痛頻作又服催生藥勉强扶行痛¶
陣轉甚難於行立認是産時將至然後坐草切勿太早¶
恐子在腹中難於轉側及胞漿先破子道乾澁皆至難¶
産務要産婦惜力若心中熱悶以蜜一匙新汲水調下¶
若熱悶未解以生雞子一箇打破吞服直待兒迫産門¶
頭面端正然後令人抱腰其抱腰之人不得傾斜則兒¶
順其理自然易産又有卧産者須待卧定背平著席體¶
<pb:KR3e0059_WYG_014-5a>¶
不傴曲則兒不失其道必無難産之理時當盛暑宜居¶
深幽净室日色逺處開啟牎户多貯清水以防血暈血¶
悶血溢妄行血虛發熱之證如冬末春初天色凝寒宜¶
宻閉産室糊塞窓隙内外生火常令暖氣如春仍下襲¶
衣服不可去綿方免胎寒血結毋致難産矣及至産訖¶
先令飲童子小便一盞無使就睡且令閉目而坐頃之¶
方可扶置於床宜仰卧立膝勿令伸足睡熟亦宜頻喚¶
醒産室無俾風著其肌致生他疾况産下切未可以得¶
<pb:KR3e0059_WYG_014-5b>¶
男為喜恐為紅汗之證得女為憂恐致敗血衝心之患¶
惟當頻啜艾醋等湯藥常焠醋煙以防紫悶逡巡進少¶
白粥毋令過飽其有破水之後經日而不産者又當隨¶
證細辨身重躬熱作寒面黒舌青及舌上冷母死子活¶
面赤舌青母活子死唇口俱青吐沫子母俱斃倉皇之¶
間救治不可不審且當預與病家言之若胎衣不下者¶
停待稍久非惟産母疲倦又且血流入胞中為血所脹¶
上衝心胸喘急疼痛必至危篤宜急斷臍帶以少物繫¶
<pb:KR3e0059_WYG_014-6a>¶
墜繫墜之時尤宜用心拴繫然後截斷不爾則胞上掩¶
心而死須使其子血脉不潮入胞中則胞衣自當痿縮¶
而下縱淹延數日亦不害人予治療多見之惟欲産母¶
心懐安泰終自下矣未可輕信坐婆妄用手法因此而¶
殂正産後中風口眼喎斜角弓反張六脉𦂳大自汗過¶
多虛極生風唇青肉冷剛柔二痙項背彊硬手足攣急¶
咬齒嚼舌血虛眩暈頻發悶絶氣冷口鼻黒起出血不¶
止虛熱變生名胃絶肺䝮喉中氣急喘促不息煩渇殊¶
<pb:KR3e0059_WYG_014-6b>¶
甚惡露斷絶名孤陽絶陰五七日内彊力下床或憂怒¶
太過一月之内或傷於房事或亂行針艾以致眼昏口¶
噤肌肉瞤搐腰脊彊直語言不出類皆難治猶宜敬謹¶
外此傷寒及諸雜病與男子等當以理血藥為助臨治¶
之際宜以意消息而加減之¶
　　　䕶胎¶
驗胎法婦人經脉不行已經三月欲驗有胎¶
　　川芎(一兩半生用不見火/)¶
<pb:KR3e0059_WYG_014-7a>¶
　右為末空心濃煎艾湯調下方寸已覺腹内㣲動則¶
　有胎¶
參蘇飲治外感風寒渾身壯熱眼暈頭旋或洗項背或¶
當風取凉致令頭目昏痛増寒甚至心胸煩悶姙娠不可¶
輕易投劑止宜用此以散表邪及治痰飲嘈煩忪悸嘔¶
逆不食腹滿此藥至和而且平嘔加白术腹脹枳實虛¶
煩竹葉煩燥大渇麥門冬知母水停心下微吐逆茯苓¶
頭痛川芎腹疼加白芍藥(方見大方/科傷寒類)¶
<pb:KR3e0059_WYG_014-7b>¶
香蘇散治姙婦増寒壯熱頭痛身疼加川芎川白芷生¶
薑葱白煎得㣲汗解(方見大方/科傷寒類)¶
石膏湯治姙婦傷暑頭疼惡寒身熱躁悶四肢疼痛背¶
項拘急唇口乾燥¶
　　柴胡(四兩/)　甘草(二兩/炙)　石膏(八兩/)¶
　右剉散每服三錢水一盞生姜五片煎不拘時候温¶
　服若氣虛體冷加人參二兩¶
加減安胎飲凡婦人晝眠不起倦於梳飾乾惡心擇食¶
<pb:KR3e0059_WYG_014-8a>¶
怕聞飯氣但喜鹹酸止經候明矣氣血弱者宜服此兼¶
進脾藥安胎温養令母臟氣平和隂陽全備免有損墮¶
之患成者受胎母無疾耳温胎保養之劑恐非所宜此¶
方兼治胎動不安腹痛漏下或胎奔上刺心短氣大效¶
漏胎下血不可用僣燥熱藥¶
　　條參(去蘆/)　嫩黄耆(去蘆/)揚芍藥　　大川芎¶
　　熟地黄(酒洗/炒)川續斷(去蘆/)側栢葉(炒/)　阿膠(麩炒/)¶
　　粉草　　　當歸(去尾分/各等)¶
<pb:KR3e0059_WYG_014-8b>¶
　右剉散每服四錢水一盞半生姜三片金銀器各一¶
　半漏下不止加熟艾一握又如胎動口噤唇青下利¶
　不入亦用熟艾一兩酒三盞煑至二盞去滓灌之即¶
　安¶
桑寄生散治姙娠或因房室驚觸勞力過度傷動胞胎¶
或食毒物致令子宫虚滑經血淋𤁋若不急治敗血湊¶
心子母難保日漸胎乾危亡不久¶
　　桑寄生　　當歸(去蘆/酒浸)　川續斷(酒浸/)川芎¶
<pb:KR3e0059_WYG_014-9a>¶
　　香附子(炒毛/去)茯神(去木/)　阿膠(剉蚌粉炒/成珠子)¶
　　白术(各一兩/)人參　　　甘草(炙各/半兩)　陳艾葉(一/兩)¶
　　青皮(去核/半兩)¶
　右剉用每服四錢水一盞半生姜五片煎不以時温¶
　服¶
治漏胎下血胎上衝手足逆冷欲死¶
　右用生艾汁二盞阿膠白蜜各二兩煎一盞半稍熱¶
　服之無生艾濃煎熟艾一方加竹茹一大塊同煎¶
<pb:KR3e0059_WYG_014-9b>¶
治胎動出血産門痛用黄連為末酒調一錢日三服¶
急救方治漏胎下血不止胞乾子母即死¶
　生地黄汁一升好酒五盞煎五沸分三服或為末酒¶
　服¶
黄芩湯治胎孕不安¶
　　黄芩　　　白术　　　縮砂　　　當歸(各等/分)¶
　右剉散每服三錢水一盞半煎温服¶
小安胎飲治姙娠從高墜下或為重物所壓觸動胎氣¶
<pb:KR3e0059_WYG_014-10a>¶
腹痛下血服此後覺胎動極熱胎已安矣¶
　　縮砂(不拘多少/)¶
　右於熨斗内炒令熱透却去皮取仁研為末每服二¶
　錢熱酒調服不飲煎艾塩湯或米飲不拘時候調服¶
加减二陳湯治受胎一月或兩月嘔吐擇食縁中脘宿¶
有痰飲經水止後氣上逆作名曰惡阻¶
　　陳皮　　　白茯苓(各一/兩半)半夏(一兩/)　白术(七錢/半)¶
　　粉草(三錢/)¶
<pb:KR3e0059_WYG_014-10b>¶
　右剉散每服四錢生姜三片烏梅一箇煎食前服未¶
　効加生姜汁¶
小紫蘇飲¶
　　紫蘇　　　厚朴　　　白茯苓(各五/錢)半夏¶
　　甘草(各三/錢)¶
　右剉散每服三錢水一盞生姜五片&KR0037;二枚煎温服¶
　客熱煩渇口生瘡者加知母前胡胞冷下利加桂心¶
　炒胃中虚熱大小便秘加黄芩頭疼加細辛川芎¶
<pb:KR3e0059_WYG_014-11a>¶
參苓圓治姙娠飲食過度¶
　　木香(不見火/)三稜(炮/)　　人參　　　白茯苓(去/皮)¶
　　(等/分)¶
　右為末麫糊圓菉豆大每服三十圓熟水下不拘時¶
　候¶
白术散治姙娠氣不和飲食不美¶
　　白术(炒/)　　紫蘇(各一兩/)白芷(㣲炒/)　人參(各三/兩)¶
　　訶子皮　　青皮(去白/)　川芎(各二/分)　甘草(炙一/分)¶
<pb:KR3e0059_WYG_014-11b>¶
　右剉散每服三錢水一盞生姜三片煎不拘時候¶
紅圓子治惡阻竒效每服三十圓空心薑湯服(方見大/方科)¶
保生圓治姙娠將理失宜或勞役胎動不安腰腹痛重¶
胞阻漏胎惡露時下或子臟挾疾久不成胎或受姙不¶
能固養痿燥不長過年不産日月雖滿轉動無力或致¶
損墮¶
　　麻仁(去殻/一兩)　當歸(半兩/㣲炒)　乾薑(炮/)　　肉桂(去皮/)¶
　　秦椒(去目閉口/者炒出汗)　　　　石斛(去根/)　石膏(研如/粉)¶
<pb:KR3e0059_WYG_014-12a>¶
　　黄芩　　　糯米　　　知母　　　甘草(炙赤/)¶
　　大豆黄卷(各一分/)¶
　右為末煉蜜圓彈子犬每一圓温酒&KR0037;湯化下空心¶
　嚼下亦可方内用北黄芩麻仁性寒之藥人疑不服¶
　殊不知娠中有風風中有熱風熱既静其胎必固黄¶
　芩能去子熱麻仁能去子風亦可服后參苓白术散¶
參苓白术散(方見大方科脾胃類/)¶
杜仲圓治姙娠二三月胎動不安或㑹受此苦每遇有¶
<pb:KR3e0059_WYG_014-12b>¶
懐至期損墮可預服此以養胎氣不爾胎墮其危甚於¶
正産¶
　　杜仲(去皮剉薑/汁炒斷絲)　　　　川續斷(酒浸洗焙/各二兩)¶
　右為末棗肉煑爛杵和為圓梧子大每服七十圓空¶
　心米飲送下日三服¶
掃凉節命散治姙娠恣情飲酒或食生果魚羊雞麫毒¶
物致令百節酸疼大小腑秘澁面赤口苦心煩腹脹¶
　　川芎　　　苧根　　　揚芍藥　　麥門冬(去/心)¶
<pb:KR3e0059_WYG_014-13a>¶
　　當歸(去蘆/)　白术(各一兩/)糯米(半合/)　甘草(炙兩/半)¶
　右剉散每服三錢水一盞煎温服不拘時候¶
内補圓安胎扶虚助隂滋血¶
　　熟地黄(二兩洗/酒拌炒)　　　　大當歸(一兩去尾/切片㣲炒)¶
　右為末煉蜜圓梧子大每服三十五圓温酒下與枳¶
　殻散兼服若單服枳殻散恐有胎寒腹痛之疾二藥¶
　皆不群隊為妙仍用平胃散蘇塩湯調助脾進食¶
竹茹湯治姙娠嘔吐頭痛寒熱往來五心煩悶四肢不¶
<pb:KR3e0059_WYG_014-13b>¶
和¶
　　人參　　　陳皮(去白/)　白术　　　麥門冬(去/心)¶
　　(各五/錢)　　　甘草(二錢半/)厚朴(去麄皮/切姜炒)茯苓¶
　　竹茹(各五錢/)¶
　右剉散每服三錢水一盞半生姜三片煎不以時温¶
　服¶
竹葉湯治姙娠苦煩悶者以四月受少隂君火氣以養¶
精六月受少隂相火氣以養氣若母心驚膽寒多好煩¶
<pb:KR3e0059_WYG_014-14a>¶
悶名子煩¶
　　防風(去义/)　黄芩(各三兩/)麥門冬(去心/三兩)白茯苓(四/兩)¶
　右剉散每服四大錢水壹盞半竹葉十數皮煎温服¶
　方去黄芩加人參半兩¶
知母圓治産難及日月未足而痛如欲産者¶
　　知母¶
　右為末煉蜜圓如雞頭子每服一圓温酒嚼下日三¶
　服¶
<pb:KR3e0059_WYG_014-14b>¶
榆白皮散滑胎易産治姙娠漏胎去血及臨産驚動太¶
早産時未至穢露先下致使胞胎乾燥臨産艱難並宜¶
服之¶
　　榆白皮　　葵根　　　瞿麥(各一兩/)大麻仁(去/殻)¶
　　木通(半兩/)　川牛膝(三分去苖酒浸切焙/)¶
　右剉散每服三錢水一盞半煎温服¶
知母飲治姙娠心脾壅熱口乾渇苦煩悶¶
　　赤茯苓　　黄芩　　　黄耆(各三兩/)知母¶
<pb:KR3e0059_WYG_014-15a>¶
　　麥門冬(去心/)甘草(各二兩/)¶
　右剉散每服三錢水一盞半桑白皮七寸煎成入竹¶
　𤁋一合服不拘時候胎臟受熱最宜服之一方去黄¶
　耆知母加地骨皮犀角屑嫩葛各三分¶
保氣散安胎寛氣進食瘦胎易産設或居處失宜偶然¶
顛仆胎痛漏胎下血兼服芎歸湯枳殻散¶
　　大腹皮　　紫蘇　　　枳殻(去穣/)　桔梗(去蘆/)¶
　　粉草　　　縮砂　　　香附子(各等一分/)¶
<pb:KR3e0059_WYG_014-15b>¶
　右剉散每服三錢水一盞半煎食前服¶
冬葵子散治姙娠小便不利身重惡寒起則眩暈及水¶
腫¶
　　冬葵子(三錢/)赤茯苓(二錢/)¶
　右為末每服三錢米飲調服不拘時候利則住服如¶
　不通恐是轉胞加髮灰少許神效¶
大腹皮治姙娠大小便赤澁浮腫¶
　　枳殻(去穰/麩炒)　大腹皮　　甘草(炙一錢/各)赤茯苓(三/錢)¶
<pb:KR3e0059_WYG_014-16a>¶
　右為末每服二錢濃煎葱白湯調下不拘時候¶
鯉魚湯(治同上/)¶
　　當歸(去蘆/酒浸)　白芍藥(各三/錢)白茯苓(四錢/)白术(五錢/)¶
　右剉散每服四錢用鯉魚一尾不拘大小破洗鱗腸¶
　白水煑熟去魚每用魚汁一盞半生姜七片橘皮少¶
　許煎至一盞空心服如胎水未盡再服¶
八味圓治婦人病食飲如故煩熱不得卧而反倚息以¶
胞糸了戾不得溺故致此病名轉胞但利小便則愈以¶
<pb:KR3e0059_WYG_014-16b>¶
此藥中有茯苓故也(方見大方/科脚氣類)¶
赤小豆湯治姙娠手脚腫滿攣急¶
　　赤小豆　　商陸乾(各等分/)¶
　右剉散每一兩用水一碗煎七分盞取清汁服¶
腎著湯治姙娠腰脚腫痛¶
　　茯苓　　　白术(各四兩/)乾薑　　　甘草¶
　　杏仁(湯洗去皮尖各三兩重/)¶
　右剉散每服四錢水盞半煎食前服¶
<pb:KR3e0059_WYG_014-17a>¶
安胎和氣散治胎冷腹脹虚痛兩脇虚鳴臍下冷疼小¶
便數大便滑¶
　　訶子(麫裹煨/去核)白术(各一兩/)陳皮　　　高良薑(炒/)¶
　　木香(不見火/)白芍藥　　陳皮(炒/)　　甘草(炙各/半兩)¶
　右剉散每服四錢水一盞半生姜五片煎不以時温¶
　服忌生冷¶
紫蘇飲子治胎氣不和懐胎近上脹滿疼痛謂之子懸¶
又治臨産驚恐氣結連日不下¶
<pb:KR3e0059_WYG_014-17b>¶
　　紫蘇(連莖/一兩)　川當歸(三分/)人參　　　川芎¶
　　白芍藥　　陳皮(各半兩/)甘草(炙分/一)　大腹皮(半/兩)¶
　右剉散每服三錢水一盞半姜四片葱六寸煎空心服¶
安榮散治小便淋𤁋名曰子淋或作轉脬治不愈者¶
　　麥門冬　　通草　　　滑石(各/)一(錢/)當歸(去蘆/酒浸)¶
　　燈心　　　甘草(炙各/半兩)　人參　　　細辛(洗各/一錢)¶
　右為末每服三錢煎麥門冬湯調不拘時服一方止¶
　用檳榔赤芍藥各等分水煎空心服屢效¶
<pb:KR3e0059_WYG_014-18a>¶
桑螵蛸散治姙娠小便不禁¶
　　桑螵蛸(十二箇/炙)¶
　右為末每服二錢空心食前米飲調下¶
二白散治姙娠遺尿不知出¶
　　白薇　　　白芍藥(各等分/)¶
　右為末每服二錢食前酒調服¶
當歸芍藥湯治姙娠腹中疼痛下痢心下急滿¶
　　白芍藥　　白茯苓　　當歸(去蘆/酒洗)　澤瀉¶
<pb:KR3e0059_WYG_014-18b>¶
　　川芎(各一兩/)白术　　(半/)¶
　右為末每服三錢温酒或米飲調空心食前服忌生¶
家薑黄連圓治姙娠下痢赤白腸鳴後重榖道疼痛¶
　　乾薑(炮/)　　黄連(去鬚/)　縮砂仁(炒/)　芎藭¶
　　阿膠(剉焙/粉炒)　白术(各一兩/)乳香(另研/三錢)　枳殻(去穣/面炒)¶
　　(半/兩)¶
　右為末用塩梅三箇取肉入少醋糊同杵勻圓如梧¶
　子大每服四十圓白痢乾薑湯下赤痢甘草湯赤白¶
<pb:KR3e0059_WYG_014-19a>¶
　痢乾姜甘草湯下不拘時服¶
雞黄散治懐身下痢赤白絞刺疼痛¶
　　雞子(一箇烏者尤妙挖頭作/竅傾出青者留黄者)¶
　　黄丹(一錢入前雞子殻内打令黄匀以/厚紙褁黄泥固濟火上煨取焙乾)¶
　右為末每服二錢米飲調下一服愈者是男兩服愈¶
　者是女竒效¶
生料平胃散治姙婦兩脚浮腫名曰脆脚因脾衰不能¶
制水血化為水所致每服三錢薑棗煎服為末蘇湯調¶
<pb:KR3e0059_WYG_014-19b>¶
亦可(方見大方/科脾胃類)¶
百合散治姙娠風壅相交咳嗽痰多心胸滿悶¶
　　百合(蒸/)　　紫苑茸(洗/)　貝母(去心/)　白芍藥¶
　　前胡(去蘆/)　赤茯苓(各一/兩)桔梗(去蘆/一兩)　甘草(炙兩/半)¶
　右剉散每服四錢水一盞半生薑五片煎不以時温¶
　服¶
羚羊角散治姙娠中風頭項强直筋脉攣急言語蹇澁¶
痰涎不消或發搐不省人事名曰子癎宜服¶
<pb:KR3e0059_WYG_014-20a>¶
　　羚羊角　　川獨活(去蘆/)酸棗仁(炒殻/去)五加皮(去/木)¶
　　(各二/錢)　　　薏苡仁(炒/)　防風(去蘆/)　當歸(去蘆/酒浸)¶
　　川芎　　　　茯神(去木/)杏仁(去皮尖/各四錢)木香(不見/火)¶
　　甘草(炙各二/錢半)¶
　右剉散每服四錢水一盞半生薑五片煎不拘時温¶
　服¶
人參養胃湯治姙娠作瘧寒多不食(方見大方科傷寒/隂證類未效畧加)¶
(常/山)¶
<pb:KR3e0059_WYG_014-20b>¶
清脾湯治姙娠作瘧熱多者¶
　　青皮　　　厚朴(去麄皮/薑汁炒)白术　　　草果仁¶
　　柴胡(去蘆/)　茯苓　　　半夏(湯洗/)　黄芩¶
　　甘草　　　人參(各等分/)常山(一半/)¶
　右剉散每服四錢生薑五片正地骨皮少許煎不拘¶
　時温服或加麥門冬去心二十粒(未效服勝金圓方/見大方科痎瘧類)¶
消風散治姙娠頭旋目暈視物不見腮項腫核若加涎¶
壅危在須臾急宜服之¶
<pb:KR3e0059_WYG_014-21a>¶
　　石膏　　　甘菊花(去枝/梗)防風(去蘆/)荆芥穗¶
　　川羗活(去蘆/)羚羊角(鎊/)　川芎　　大豆黄卷(炒/)¶
　　當歸(去蘆/酒洗)　白芷(各一兩/)甘草(半兩/)¶
　右剉散每服四錢水一盞半入好茶半錢煎食後通¶
　口服有一姙婦患此服之病減七八獲安分娩其眼¶
　帶弔起人物不辨後服四物湯加荆芥防風更服天¶
　門冬飲子但以此二藥相間服目漸稍明大忌酒麫¶
　煎炙燒&KR1020;鷄羊鵝鴨豆腐辛辣一切毒食并房勞及¶
<pb:KR3e0059_WYG_014-21b>¶
　稍温藥如不然眼不復明矣葢此證為懐身多居火¶
　閤衣著裀褥厚葢伏熱在裏或服補藥因食熱物太¶
　過致令胎熱肝臟熱極風衝入腦所致¶
天門冬飲子¶
　　天門冬(去心/)知母　　　茺蔚子(各一/兩)防風(去蘆/半兩)¶
　　五味子　　茯苓　　　川羗活(去蘆/)人參(各七/錢半)¶
　　(重/)¶
　右剉散每服四錢生姜三片煎食後温服¶
<pb:KR3e0059_WYG_014-22a>¶
治傷寒熱病䕶胎方¶
　　乾浮萍　　朴硝(另研/)　大黄(微炒/)　蛤粉(炒/)¶
　　藍根(各一兩/)¶
　右為末水調三錢貼臍上安胎觧煩極妙一法伏龍¶
　肝末水調塗臍下乾則換或用井中泥塗心下乾即¶
　換¶
罩胎散治姙娠傷寒大熱悶亂燥渇恐傷胎臟¶
　　蚌粉(半兩/)　嫩卷荷葉(焙乾一兩/)¶
<pb:KR3e0059_WYG_014-22b>¶
　右為末每服二錢入蜜少許新汲水調下食前服研¶
　家園生葛汁服亦安¶
治姙娠咳𠻳方¶
　　麥門冬(去心/)紫苑(去土兩/各一)桑白皮(炙/)　杏仁(麩炒/去皮)¶
　　(尖/)　　　　甘草(炙一分/各)桔梗(泔浸一夜/畧炒三分)¶
　右剉散每服三錢水二盞竹茹一塊鷄子大煎至一¶
　盞入蜜半匙去滓頻服¶
又方治如前¶
<pb:KR3e0059_WYG_014-23a>¶
　　貝母(去心剉麩炒令黄/)¶
　右為末研砂糖拌和令勻圓如鷄頭大含化一圓神¶
　效¶
苦參圓治姙娠小便難飲食如故¶
　　當歸(去尾/)　貝母(炒/)　　苦參(各三兩/)滑石(半兩/)¶
　右為末煉蜜圓如小豆大米飲下二十圓不拘時候¶
八味圓治法見前(方見大方/科脚氣類)¶
治姙娠大便秘方¶
<pb:KR3e0059_WYG_014-23b>¶
　　防風(二兩/炙)　甘草(一兩/炙)　枳殻(三兩去/穰麩炒)¶
　右為末每服一錢沸湯㸃食前日二三服¶
治姙娠洞瀉寒中方¶
　　厚朴　　　乾薑¶
　右為末糊圓梧子大米飲下二十圓食前服¶
八正散治姙娠心氣壅胎氣八个月散墜手足浮腫急¶
痛不安難産¶
　　瞿麥(剉/)　　木通(剉去皮/節)滑石　　　大黄(剉麫/褁煨)¶
<pb:KR3e0059_WYG_014-24a>¶
　　(切/焙)　　　　萹蓄(一名地/扁竹)車前子　　山梔仁¶
　　甘草(炙各等/分)¶
　右剉散每服三錢水一盞茴香一撮同煎熱服¶
治姙娠失音不語方¶
　竒病論曰人有重身九月而瘖何也岐伯對曰胞之¶
　絡脉絶也何以言之胞絡者繫於腎少隂之脉貫腎¶
　絡舌本不能言治之柰何曰無治也當十月復¶
産前軟胯方¶
<pb:KR3e0059_WYG_014-24b>¶
　　甘草　　　生薑　　　烏梅(各等分/)¶
　右剉散水三盞煎服便令胯骨軟産宫受氣痛不攻¶
　作¶
木香調氣散治姙娠氣悶或為喧呼心忪悸亂睡裏多¶
驚兩脇膨脹腹滿連臍急痛坐卧不安氣急逼迫胎驚¶
者效¶
　　白茯苓(去皮/)川芎(各一兩/)麥門冬(去心/一兩)黄耆(去蘆/蜜炙)¶
　　(一/兩)　　　　當歸(去蘆酒/浸一兩)木香(不見火/)條参¶
<pb:KR3e0059_WYG_014-25a>¶
　　甘草(各半兩/)¶
　右剉散每服肆錢水一盞半生姜五片煎温服不拘¶
　時候常服至分娩亦無恙安養胎氣甚佳¶
救生散安胎益氣易産令子𦂳小令母無病¶
　　人參　　　訶子(煨核/去)　麥糵(炒/)　　白术(炒/)¶
　　神麯(炒/)　　橘紅(炒等分/各)¶
　右剉散每服三錢水一盞半煎空心服¶
枳殻散痩胎易産抑陽降氣兼治胎中一切惡疾¶
<pb:KR3e0059_WYG_014-25b>¶
　　枳殻(小厚突弦者麩/炒去穰二兩重)　粉草(一兩/)¶
　右為末每服二錢沸湯調空心日三服至七月方可¶
　服忌登高厠大便秘澁加防風體弱加大當歸去尾¶
　木香各等分胎肥壅溢動止艱難臨産難生加乳香¶
　髮灰效枳殻能逐水消脹滿逆氣若臨月多服則當¶
　産之時無脹滿逆氣産道順而易生誠有補於世也¶
　又治腸中諸疾下氣寛膈加炒去毛香附子一兩為¶
　末薑湯調下冷氣攻刺脅肋疼痛葱白湯脾寒血氣¶
<pb:KR3e0059_WYG_014-26a>¶
　成塊作痛熱酒調大小便不通白牽牛為末加入熱¶
　湯調服¶
治兒在腹中哭方多年空屋下䑕穴中土一塊令産母¶
噙之即止一方川黄連濃煎汁母呷之¶
治腹脹如抱一甕方¶
　　茱萸　　　川烏(去皮臍/)秦芁　　　柴胡¶
　　白僵蚕(好者/洗)川巴㦸(生用/去心)巴豆(去殻油/不去)芫花(醋煑/各一)¶
　　(兩/)¶
<pb:KR3e0059_WYG_014-26b>¶
　右為末煉蜜圓梧桐子大每服七粒蜜酒吞下惡物¶
　即時取下愈¶
　　　轉女為男法¶
論曰隂施陽化所以有娠遇二隂所㑹多生女子但懐¶
娠三月名曰始胎血脉不流象形而變是時男女未定¶
故令於未滿三月間服藥方術轉令生男也其法以斧¶
置姙婦床下繫刃向下勿令人知恐不信者令待雞抱¶
卵時依此置窠下一窠盡出雄雞此雖未試亦不可不¶
<pb:KR3e0059_WYG_014-27a>¶
知凡受胎二月逐物變化故古人立胎教能令生子良¶
善長壽忠孝仁義聰明無疾葢須十月之内常見好境¶
象無近邪僻真良教也¶
月遊胎煞所值正月床二户三門四竈五母身六竈七¶
碓八厠九門十户十一爐十二床¶
日遊胎煞所值甲巳日門乙庚碓磨礱丙辛井竈丁壬¶
厨𪠘戌癸米倉子丑中堂寅卯辰酉竈巳午門未申籬¶
下戌亥房¶
<pb:KR3e0059_WYG_014-27b>¶
　　　保産¶
收生法凡横逆等證則當以手法為活收生之人擇㨂¶
老成良善臨期湏心平氣和施以妙手亦宜直言叮嚀¶
詳盡其意乃可不可用燥性之徒恣其麄愚因而傷命¶
如横産謂兒先露手或臂者治法當令産母安於仰卧¶
收生之人徐徐先推兒下截令直上漸通手以中指摩¶
其肩推上而正之漸引手攀其耳令頭正候兒身正門¶
路順却投催生藥安詳上草自然易産若逆産謂兒先¶
<pb:KR3e0059_WYG_014-28a>¶
露足者治法亦令産母仰卧分毫不得用力亦不得驚¶
恐收生之人徐徐推其足就一邉直上候兒自順若良¶
久不順又漸漸推兒頭就一邉令其順下待兒身轉順¶
門路正當却用催生之藥即産又如偏産謂兒頭偏拄¶
一傍雖逼近産門初非露正頂止露額角者治法亦令¶
産母仰卧收生之人輕輕推兒近上以手正其頭令兒¶
頭頂端正向産門又有兒頭后骨偏拄榖道者當以綿¶
衣炙焙令熱裹手急於榖道外傍徐徐推之漸漸近上¶
<pb:KR3e0059_WYG_014-28b>¶
然後上草至如礙産謂兒頭雖正産門而不能生下者¶
或因兒轉臍帶攀挂其肩致不能生者治法令産母仰¶
卧收生之人輕手推兒近上徐徐通手引中指按兒兩¶
肩理脫臍帶兒正即産又有坐産謂兒將欲生産母疲¶
倦不能行立久坐椅蓐抵兒生路不能下生者治法當¶
於高處懸弔手巾或絹帛一條令産母手攀輕輕屈足¶
良久兒即順生更有盤腸産者臨分娩産腸先出兒即¶
隨産俗用冷水噀産母面其腸自收此法虚弱之人切¶
<pb:KR3e0059_WYG_014-29a>¶
不可用恐驚怯成病或即脫絶舊法以萆麻子四十九¶
粒研爛塗腦頂自然收上如收上即以水洗去頂上萆¶
麻又有久而其腸為風吹乾不能收者以磨刀水少許¶
火上温過以潤其腸煎好磁石湯一盃令産母服其腸¶
自收矣¶
補中湯養新血去瘀血補虚扶危治月未滿半産¶
　　乾薑(炮/)　　阿膠(剉蛤/粉炒)　芎藭　　　五味子(各/一)¶
　　(兩/)　　　　白术　　　黄耆(去蘆蜜/水炙)當歸(去蘆/酒浸)¶
<pb:KR3e0059_WYG_014-29b>¶
　　赤芍藥(各一/兩半)人參　　　木香(不見火/)杜仲(去皮/剉炒)¶
　　甘草(炙半兩/各)¶
　右剉散每服四錢水一盞半煎通口服不拘時候¶
神妙佛手散治姙娠自四五月至七月因而築心氣疾¶
欲絶用此探之若不損則痛止子母俱安若胎已損即¶
便墜¶
　　當歸(去蘆/酒浸)　芎藭(各一兩/)¶
　右剉散每服四錢酒一盞煎令欲乾却入水一盞再¶
<pb:KR3e0059_WYG_014-30a>¶
　煎三二沸温服如口噤者徐徐灌下如人行五七里¶
　再進一服不過三服便生也¶
神應黒散最治難産因縁自有難易其如横逆皆因坐¶
草太早努力過多兒轉未逮或已破水其血必乾若先¶
露手謂之横或先露足謂之逆養生方云倉皇之間兩¶
命所係不可不知此藥之功也人多不服以為極賤之¶
藥大槩産難或一日兩日未免水血先下如舟坐灘殊¶
不知香白芷百草霜再固其血服之如魚得水决自轉¶
<pb:KR3e0059_WYG_014-30b>¶
生兼治月水不調崩中等疾¶
　　香白芷　　百草霜(各等分/)¶
　右為末每服二錢童子小便米醋各半呷許沸湯澆¶
　入六七分㸃服見功甚速再服即分娩矣或用蜀葵¶
　子四十九粒白滑石末三錢順流水煎湯調空心二¶
　服如人行五里即下¶
龍蛻散催生秘傳¶
　　蟬退(一兩燒/存性)大蛇蛻(火燒存/性一條)滑石(半两/)葵子(一兩/㣲炒)¶
<pb:KR3e0059_WYG_014-31a>¶
　右為末每服一錢順流水㣲温煖調下不可使熱湯¶
遇仙雄黄丹催生¶
　　雄黄(不夾/石者)　朱砂(各一/錢半)　萆麻(十四个/去皮)大蛇蛻(一/尺)¶
　右為末漿水飯和圓彈子大臨産時先用椒湯淋洗¶
　臍下次安藥於臍内用蠟紙數重傅藥上以闊帛繫¶
　之須臾即生急取下藥一圓可用三遍¶
加味芎歸湯治産五七日不下垂死者及矮小女子交¶
骨不開者¶
<pb:KR3e0059_WYG_014-31b>¶
　右用川芎當歸各一兩自死乾龜殻一个酥炙多男¶
　女者婦人頭髮一握燒存性共為散每服三錢水一¶
　盞半煎服屢効約人行五里生胎死胎俱下无自死¶
　龜殻用鑚龜廢殻亦可¶
勝金散治難産逐敗血即自生若横逆則轉活子死腹¶
中則胎軟&KR0008;寛即産祖宗秘傳千金不授用者敬之¶
　　王不留行　酸漿(死胎/倍用)　茺蔚子　　白蒺蔾(去/刺)¶
　　五靈脂(行血宜生用/)¶
<pb:KR3e0059_WYG_014-32a>¶
　右各等分為散每服三錢(取坤方水一盞半入白花/劉寄奴子一錢同煎温服)¶
　(大/效)¶
催生方催生隨其便而用之¶
　右用清油同蜜等分少許湯調頓服　蜀葵子炒為¶
　末順流水温煖調亦下死胎　好京墨新汲水濃磨¶
　服之墨水裹兒出立效　敗筆頭二个燒以藕節研¶
　自然汁温酒調下效¶
催生湯治姙娠欲産痛陣尚踈難産經三兩日不生胎¶
<pb:KR3e0059_WYG_014-32b>¶
死腹中或産母氣乏萎頓産道乾澁纔覺痛宻破水后¶
便服¶
　　蒼术(二兩米泔浸/洗切炒黄色)　　　小厚枳殻(去作切/面炒)¶
　　白梧梗　　薄陳皮(去白/)揚芍藥　　川白芷¶
　　大川芎(各一/兩)大當歸(去尾/一兩)交趾桂(去粗皮/不見火)¶
　　半夏(湯洗/)　粉草　　　麻黄(去節/)　軍薑(去皮/)¶
　　厚朴(去粗皮/薑汁炒)南木香(不見/火)杏仁(去皮尖/别研)白茯苓(各/五)¶
　　(錢/)¶
<pb:KR3e0059_WYG_014-33a>¶
　右為末每服二錢順流水温煖調下若覺熱悶白蜜¶
　湯下或剉散入真米醋一合煎方内用楊芍藥肉桂¶
　能開通子宫其餘藥味皆𦔳氣之盛關竅自通麻黄¶
　内通陽氣陽氣盛側血行即産矣外却寒邪去積聚¶
　皆得其宜寒月用之甚為的當隆暑之時恐難輕服¶
　但以五苓散用葵子燈心煎湯調下郤暑清魂滑胎¶
　易産胞漿先破則胎乾難産用白蜜清油或以熱酒¶
　令得所滋養胎氣既潤即分娩矣¶
<pb:KR3e0059_WYG_014-33b>¶
催生丹治産婦生理不順産育艱難並宜服之¶
　　十二月兎腦髓(去皮膜/研如泥)　通明乳香(一分/研細)¶
　　母丁香末(一錢/)　　　　麝香(一字/研細)¶
　右拌停以兎腦髓圓如雞頭穰大隂乾用油紙蜜封¶
　貼每服一圓温水下即産¶
烏金散治難産熱病胎死腹中或因頓仆或從高墜下¶
或房室驚搐或臨産驚動太早觸犯禁忌産時未到經¶
血先下惡露已盡致胎乾子死身冷不能自出但視産¶
<pb:KR3e0059_WYG_014-34a>¶
婦面赤舌青是其候面青舌赤母死子活唇青吐沫子¶
母俱斃又有雙懐或一死一活其候猶難知須臨期觀¶
變¶
　　熟地黄(洗切焙/乾酒炒)　　　　真蒲黄　　大當歸¶
　　交趾桂　　揚芍藥　　軍薑(去皮/)　粉草(各一/兩)¶
　　小黒豆(四兩/)百草霜(五錢/)¶
　右為末每用二錢米醋半合許沸湯六七分侵起温¶
　服疑二之際且進佛手散酒水合煎三二服探之若¶
<pb:KR3e0059_WYG_014-34b>¶
　未死子母俱安若胎已死立便逐下的知其胎死進¶
　此藥後更進香桂散須臾如手椎下常用催生更加¶
　好滑石末半兩葵子五十粒搥損黄柞葉七八皮葱¶
　白二寸順流水煎湯調下方内用滑石能利小便黄¶
　柞葉行氣逐血葱白内通陽氣氣盛血行即産祖宗¶
　以來用此藥救療不知其幾¶
香桂散下死胎¶
　　麝香(半錢/别研)　官桂末(三錢/)¶
<pb:KR3e0059_WYG_014-35a>¶
　右和勻作一服温酒調下須臾如手推下真珠研末¶
　酒調一匕服亦効未効再多服¶
奪命圓專治小産下血至多而子死腹中其人増寒手¶
指唇口爪甲青白面色黄黒或胎上搶心則絶悶欲死¶
冷汗自出喘滿不食或食毒物誤服草藥傷動胎氣下¶
血不止胎尚未損服之可安胎已死服之即下¶
　　牡丹皮(去骨/)白茯苓(去黒皮/)桂枝(辛辣者刮/去麄皮)¶
　　桃仁(湯浸去皮尖麩/皮炒去麩不用)　　　赤芍藥(各等分/)¶
<pb:KR3e0059_WYG_014-35b>¶
　右為末煉蜜圓如彈子大每服一圓細嚼淡醋湯下¶
　速進兩圓至胎腐爛腹中危甚者亦出¶
飬正丹治難産子死腹中昏沉脉㣲每服一百二十粒¶
濃煎乳香湯服兩手更把石燕子各一枚即當胎下人¶
活或只用朴硝末每服二錢童便好酒調下效(方見大/方科痼)¶
(冷/類)¶
備急圓治姙婦熱而大便秘脉實死胎昏不知人温水¶
下七圓即活(方見大方/科救急類)¶
<pb:KR3e0059_WYG_014-36a>¶
蛇蛻散治姙婦欲産時不肯伸舒行動多是曲腰眠卧¶
忍痛兒在腹中不能得轉故脚先出謂之逆生須臾不¶
救母子俱亡¶
　右用烏蛇蛻一條蟬脫皮七箇血餘一握並燒為炭¶
　分二服温酒調併進二服仰卧霎時或用小絹針於¶
　兒脚心刺三七刺用鹽少許擦刺處即時順生母子¶
　俱活¶
妙聖散臨産腰疼方可服之¶
<pb:KR3e0059_WYG_014-36b>¶
　　延胡索　　沒藥　　　白礬　　　白芷¶
　　薑黄　　　當歸　　　桂心(各等分/)¶
　右為末臨産陣痛時燒&KR0008;刃鉄(牛頭/是也)令通赤淬酒調¶
　下三錢服一二盃立産¶
乳珠丹¶
　右用乳香研細以猪心血為圓梧桐子大朱砂為衣¶
　日乾每服一粒如催生冷酒化下良久未下再服一¶
　粒若大叚難産以蓮葉心蒂七箇水二盞煎至一盞¶
<pb:KR3e0059_WYG_014-37a>¶
　放温化下一粒良久未下可再服之效驗如神無有¶
　不下者如胞漿先下惡水來多胎乾不得卧時須先¶
　與四物湯及通真圓補養其血氣(方見/后)次更濃煎葱¶
　湯放冷令坐婆洗産户須是欵曲洗令氣上下通暢¶
　後更用酥調滑石末塗産户裏次服前催生藥則萬¶
　全矣如胎死不下者用黒豆三合好醋半升煮令豆¶
　爛取汁一盞放温化下藥一粒須臾下矣萬一未下¶
　亦可再服如胎下胞衣不下者服此亦便下若胎横¶
<pb:KR3e0059_WYG_014-37b>¶
　逆不順即先服神應黒散再服此藥復以催之合藥¶
　時要五月五日午時極妙或七月七日三月三日及¶
　初上辰日亦可¶
神驗散¶
　産婦坐草時取路傍舊草馬一隻用鼻絡小耳繩燒¶
　灰温酒調服如得左足者男右足者女覆者兒死側¶
　者有驚自然理也似非切要之藥催生極驗¶
如意散臨産腰疼方可服之¶
<pb:KR3e0059_WYG_014-38a>¶
　　人參(為末/)　乳香(各一錢/)辰砂(二錢/)¶
　右同研臨産時急用雞子清一箇調藥末再用生薑¶
　自然汁調開冷服如横生倒生即時端順子母平善¶
一字神散治子死胎不下胞破不生此方累效救人幾¶
萬數¶
　鬼臼不以多少黄色者去毛碾為末及細如粉不用¶
　羅以手指撚之每服二錢用無灰酒一盞同煎至八¶
　分通口服立生如神¶
<pb:KR3e0059_WYG_014-38b>¶
療難産日久氣力乏不能生兼惡露出盡胞乾不産¶
　右用赤小豆二升以水九升煮熟取汁入炙了明阿¶
　膠一兩同煎少時一服五合未效再服不過三四服¶
　即産此古方用之極驗¶
又方救産難經日不生¶
　右用雲母粉半兩温酒調服入口當産不順者即産¶
　神效¶
治横生逆産神方手足先出或子死腹中¶
<pb:KR3e0059_WYG_014-39a>¶
　右以伏龍肝細研每服一錢酒調服兒頭戴出妙更¶
　用搽産母臍中亦效或用兎絲子末車前子末酒調¶
　服一方取其父名書其足上即順生¶
治死胎不下方其證指甲青舌青脹悶甚者口中極臭¶
先以平胃散一貼作兩服每服酒水各一盞同煎至一¶
盞却投朴硝半兩研細再煎三五沸傾出候㣲温服盡¶
其胎即化血水而下(方見大方/科脾胃類)¶
治産難胞衣不出方兒死腹中欲絶半夏白歛各一兩¶
<pb:KR3e0059_WYG_014-39b>¶
　為末酒服一錢若産難只一服横生二服倒生三服¶
　兒死四服或加代赭瞿麥各二兩為佳¶
單方治難産日月未至而痛如欲産者¶
　右以知母二兩為末蜜圓雞頭大温酒化一圓服¶
如聖方治難産胎衣不下及生産數日併死胎不下者¶
效¶
　右用萆麻子一兩去殻雄黄二錢研細成膏塗母右¶
　脚心纔下即速洗去不洗則腸出用此膏子塗頂上¶
<pb:KR3e0059_WYG_014-40a>¶
　腸自入如聖之妙¶
奪命丹治産訖血流入胎衣中為血所漲不得下治之¶
稍緩脹滿腹中上衝心胷疼痛喘急服此以逐去衣中¶
之血血散脹消胎衣自下¶
　　附子(半兩炮/去皮臍)牡丹皮(一兩/)乾漆(一分搗碎/炒煙盡)¶
　右為末酸醋一升大黄末一兩同熬成膏和藥圓如¶
　梧子大温酒不拘時下五七圓¶
牛膝湯治産兒已出胞衣不下臍腹堅脹急痛甚及子¶
<pb:KR3e0059_WYG_014-40b>¶
死腹中不得出者¶
　　牛膝(酒浸/)　瞿麥(各一兩/)滑石(二兩/)　赤小豆(二/合)¶
　　(半/)　　　　當歸(酒浸/)　木通(各一兩/半)葵子(一兩/二錢)¶
　　(半/)¶
　右剉散每服三錢水二盞煎不拘時服¶
花蕋石散治胞衣不下及惡露不行服之神效(方見大/方科失)¶
(血/類)¶
灸法治横生逆産諸藥不效灸右脚小指尖頭三壯艾¶
<pb:KR3e0059_WYG_014-41a>¶
　壯如小麥大下火立産¶
方中戒忌不可便飲酒及多以酒調藥服之酒散五臟¶
　四肢致成百病凡一切藥止用水煎為上一兩服後¶
　方可¶
　　　産後¶
黒神散治産後惡露不盡或胎衣不下攻衝心腹胸膈¶
痞滿或臍腹堅脹撮痛及神昏血暈眼花口噤産後瘀¶
血諸疾(又名烏金散/)¶
<pb:KR3e0059_WYG_014-41b>¶
　　熟地黄(生亦/可用)蒲黄　　　當歸　　　乾薑(炮/)¶
　　桂心　　　芍藥　　　甘草(半兩/)　黒豆(半升/炒去)¶
　　(皮/)¶
　右為末每服二錢酒半盞童便半盞同煎調下或去¶
　蒲黄用綿附量虚實用之¶
黒龍丹治産後一切血疾産難胞衣不下危急惡疾垂¶
死者但灌藥得下無不全活神驗不可言因驚敗血上¶
衝心痛頭痛欲死大效¶
<pb:KR3e0059_WYG_014-42a>¶
　　當歸　　　五靈脂　　川芎　　　良薑¶
　　熟地黄(各一兩/)¶
　右細剉以沙合盛赤石脂冺縫紙筋鹽泥固濟炭火¶
　十斤煆令通赤去火候冷取開㸔成黒糟色取出細¶
　研却入后藥　百草霜(五兩/)硫黄　　　乳香(各一/錢半)¶
　　琥珀　　　花蘂石(各一/錢)¶
　右細研與前藥再研和勻米醋煑麫糊為圓如彈子¶
　大每服一圓炭火燒令通赤投於生薑自然汁與童¶
<pb:KR3e0059_WYG_014-42b>¶
　子小便入酒漉出研細用其酒調下¶
坤順丹治婦人胎前産後諸般病症¶
　　益母草(帶子/三兩)南木香　　紫蘇(莖帶/子)　阿膠(蛤粉/炒珠)¶
　　雲南琥珀(栢子仁煮去栢子仁/不用各二錢五分)　　　人參¶
　　川牛膝(各二錢五/分酒洗)　　　砂仁(炒/)　　甘草(生用/各一)¶
　　(錢五/分)　　　白茯苓(去皮/)白朮(壁土/炒)　北香附(童/便)¶
　　(浸鹽/水洗)　　　烏藥　　　白芍　　　沉香(要沉/水者)¶
　　(忌見/火)　　　全當歸(酒洗/)川芎(薑汁/洗)　生地(薑汁/洗)¶
<pb:KR3e0059_WYG_014-43a>¶
　　熟地(薑汁/洗)　條芩(酒洗/)　橘紅(鹽水洗/各五錢)¶
　右共為細末和匀煉蜜為圓蜜煉滴水成珠為度毎¶
　圓二錢五分用蠟為殻包之以全其藥味所用藥引¶
　開後¶
　嗽喘杏仁桑白皮湯下　嘔吐淡薑湯下　泄㵼米¶
　湯下　不思飲食身體羸瘦手足厥冷骨節酸軟白¶
　滚水下　遍身虚腫赤小豆湯下　氣疼木香湯下¶
　　氣血虚麥冬歸身湯下　遍身脹痛溫米湯下¶
<pb:KR3e0059_WYG_014-43b>¶
　黄腫燈心木通湯下　乳腫蒲公英金銀花湯下¶
　兩脇疼艾湯下　氣衰血敗經水不調當歸地黄湯¶
　下　氣喘咳嗽口吐酸水遍身虚腫兩脇疼痛動止¶
　無力黄酒下　眼暗血暈口渴煩躁狂言亂語不省¶
　人事二便不通薄荷湯下或童便下　大便後下紅¶
　黄連生地黄湯下赤白痢疾連翹湯下如乆痢滑肛¶
　訶子肉豆䓻湯下　大便秘結陳皮湯下　小便不¶
　利木通燈心湯下　赤白𢃄阿膠艾湯下　經脉閉¶
<pb:KR3e0059_WYG_014-44a>¶
　桃仁紅花歸尾湯下　行經時身腰疼痛防風羗活¶
　湯下　求孕歸身白朮白芍湯下　胎前疾病童便¶
　陳酒下　胎動下血阿膠湯下　胎前臍腹刺痛胎¶
　動不安下血不止糯米湯下　臨産五六日前又服¶
　一二圓免産後諸疾或水或酒下　横逆難産葵子¶
　湯下　包衣不下童便下　横生子死腹中炒鹽湯¶
　下　産後惡血不盡臍腹刺痛童便下　産後不能¶
　飲食山查麥芽湯下　産後閉結郁李仁湯下　産¶
<pb:KR3e0059_WYG_014-44b>¶
　後惡血上衝心胸疼悶結瘀血塊臍腹刺痛發寒熱¶
　自汗不止薄荷紫蘇湯合童便陳酒下(自汗不止禁/用薄荷紫蘇)¶
　　産後中風牙闗緊閉半身不遂失音不語童便酒¶
　下　産後血崩漏下糯米湯下或荆芥蒲黄湯下¶
　産後血暈不省人事用當歸湯合童便下　産後調¶
　理去瘀生新木香當歸香附湯下¶
　以上所用藥引一味者用六分如三四味亦止用六¶
　分用水一茶鍾煎至六七分外加童便酒二三分和¶
<pb:KR3e0059_WYG_014-45a>¶
　開丹藥服之用藥之後忌大葷氣惱生冷¶
參蘇飲治婦人産後血暈不省人事靣黒氣喘¶
　　人参(三錢或/五錢)蘇木(劈碎/三錢)¶
　右二味煎濃入童便一小鍾攙入藥内撬開産婦口¶
　灌之即甦¶
加减四物湯治因産勞傷血氣葢血屬隂氣屬陽血氣¶
兩傷隂陽不和以致乍寒乍熱¶
　　當歸　　　人參　　　芍藥　　　川芎¶
<pb:KR3e0059_WYG_014-45b>¶
　　乾薑(炮一兩/各)甘草(四錢/)¶
　右剉散每服四錢水一盞生姜三片煎熱服不拘時¶
　候¶
五苓散治産後煩渇潮熱枇杷葉去白毛蜜塗炙麥門¶
冬二十粒去心煎湯服(方見大方/科傷暑類)¶
黄耆金損湯治産後血虚自汗痰嗽寒熱口淡㣲泄服¶
燥劑不得者宜服(方見大方/科虚損類)¶
竹葉防風湯治産後傷風發熱面赤喘而頭痛¶
<pb:KR3e0059_WYG_014-46a>¶
　　淡竹葉(半把/)防風　　　人參　　　桂枝¶
　　苦梗　　　甘草(各半兩/)葛根(一兩半/)¶
　右剉散每服三錢生姜三片紅&KR0037;一枚煎温服使汗¶
　出頸項强用附子炮去皮臍剉如豆大抄一錢同煎¶
　嘔加半夏少許¶
陽旦湯治産後傷風十數日不觧頭㣲痛惡寒時時有¶
熱心下堅乾嘔汗出¶
　　桂枝　　　芍藥(各一/兩半)　甘草(炙/)　　黄芩(一/兩)¶
<pb:KR3e0059_WYG_014-46b>¶
　右剉散每服三錢水一盞生姜三片棗子一枚煎不¶
　拘時候温服自汗多加炮熟附子一枚渇者去桂加¶
　括蔞一兩半下痢去芍藥加乾姜一兩半心下悸去¶
　芍藥加茯苓二兩虚勞裏熱者正藥主之煎時入少¶
　膠飴一匙服脉浮𦂳無汗發熱者勿與服¶
生乾地黄湯治産後惡露方下忽然斷絶晝日明了暮¶
則譫語寒熱徃來如見鬼狀此由熱入血室不即治之¶
諸變不測¶
<pb:KR3e0059_WYG_014-47a>¶
　　北柴胡(去蘆/二兩)半夏(温洗/)　條參(去蘆/)　黄芩(各一/兩)¶
　　粉草(五錢/)　生乾地黄(二兩/)¶
　右剉散每服四錢水一盞半生姜三片紅&KR0037;一枚煎¶
　服未效再服四物湯加北柴胡有痰加半夏¶
神效白散子治産后痰血結滯發為潮熱心胸如火煩¶
燥口乾諸藥不效¶
　　大川烏(去皮/)南星　　　半夏　　白附子(各一/兩)¶
　　羗活(去蘆/)　黄芩(各五錢/)¶
<pb:KR3e0059_WYG_014-47b>¶
　右生用剉散每服三錢生姜五片水一盞半煎服效¶
大調經散治産後血虚惡露未消氣為敗濁凝滯榮衞¶
不調隂陽相乘増寒發熱或自汗或腫滿皆氣血未平¶
所致¶
　　大豆(炒去皮/一兩半)茯神(一兩/)　真琥珀(一錢/)¶
　右為末濃煎烏豆紫蘇湯下喘急煩滿小便不利者¶
　亦效¶
枳术湯治心下堅大如盤邉如旋盤水飲所作名曰氣¶
<pb:KR3e0059_WYG_014-48a>¶
分¶
　　枳實(麩炒去穰/一兩半)　　　　白术(三兩/)¶
　右剉散每服四錢水一盞半煎温服腹中軟即當散¶
　也¶
奪魄散治産後虚腫喘促利小便則愈¶
　　生薑(三兩/取汁)　半夏(湯洗/去滑)　白麫¶
　右用姜汁搜麫裹半夏為七餅手炙焦熟為末熟水¶
　調一錢小便利為效¶
<pb:KR3e0059_WYG_014-48b>¶
大調經散治産後因驚敗血上干於心乍見鬼神言語¶
顛倒昏悶發狂煩燥卧起不安¶
　　没藥(别研/)　琥珀(别研/)　桂心　　　赤芍藥¶
　　當歸(各一兩/)細辛(去葉/)　麝香(半錢/)¶
　右為末每服半七加上龍腦少許生薑自然汁温酒¶
　少許調勻服服後三藥亦效¶
大聖散加朱砂酸&KR0037;仁湯下效(方見后/)¶
蘇合香圓童便調服即醒(方見大方科中氣方/)¶
<pb:KR3e0059_WYG_014-49a>¶
妙香散生乾地黄當歸湯調立效(方見大方科心恙方/)¶
又大聖散治産後血虚肉理不宻故多汗因遇風邪搏¶
之則變&KR0146;口噤不開背强而直如發癎狀搖頭馬鳴身¶
反折須臾一發氣息即絶宜速斡開口此藥灌之稍緩¶
即汗出如雨手拭不及不可治宜加大川烏細辛防風¶
嫩黄耆(此方/見后)¶
大豆紫湯治産後百病或中風痱&KR0146;背强口噤有時煩¶
熱¶
<pb:KR3e0059_WYG_014-49b>¶
　　獨活(一兩半/)大豆(半升/)黄酒(二升/)¶
　右以酒先浸獨活煎一二沸别炒大豆極焦煙出急¶
　投酒中宻封候冷去豆每服一二合許得少汗則愈¶
　日數十服此湯能去風消血結在妊娠折傷胎死腹¶
　中服此差¶
獨活寄生湯治産後血虚生風手足抽掣筋脉攣急時¶
發譫語手足不遂或因勞役太早風邪乘間而入服之¶
立效後再服加味壽星圓(方見大方科腰痛/及風科通治方)¶
<pb:KR3e0059_WYG_014-50a>¶
濟老上丹治産後所下過多虚極生風唇青肉冷汗出¶
目瞑命在須臾却不可用正風藥亟投此¶
　　乳香　　　硫黄　　　五靈脂　　太隂𤣥精¶
　　石　　　　陳皮　　　桑寄生　　阿膠¶
　　卷柏(生等分/各)¶
　右將前四味同研匀石器内㣲火炒勿令焦了再細¶
　研後入餘藥為末用生地黄汁圓梧子大温酒或當¶
　歸酒下二十圓食前服¶
<pb:KR3e0059_WYG_014-50b>¶
麻黄根散治産後虚汗不止¶
　　當歸　　　黄耆　　　麻黄根　　牡蠣(煆為/末)¶
　　人參　　　粉草(各等分/)小麥(二合/)¶
　右剉散每服四錢水一盞煎温服不拘時候¶
立效方凡産後忽冒悶汗出不識人者暴虚故也¶
　破雞子三枚吞之便醒若未醒可與童子小便一升¶
　甚驗丈夫小便亦得切不得用病人者　又若久不¶
　識人或時復發者此為有風因産血氣暴虚風行脉¶
<pb:KR3e0059_WYG_014-51a>¶
　中故也若産後去血多者又増此疾與雞子不醒者¶
　可急作竹𤁋汁一服五合須臾不定再與五合頻與¶
　三五服差¶
七珍散治産後虚弱敗血停積上閉心竅舌强不語¶
　　人參　　　石菖蒲　　生乾地黄　川芎(各一/兩)¶
　　細辛(一錢/)　防風　　　朱砂(别研一/各半兩)¶
　右為末毎服一錢薄荷湯調下¶
觧語散治産後閉目不語白礬一錢熟水調服¶
<pb:KR3e0059_WYG_014-51b>¶
聖功散療産後中風口禁牙闗𦂳急手足瘈瘲¶
　　舉卿　　　古拜(即荆芥也/)¶
　右畧焙為末每服二大錢酒調下有神聖之功或用¶
　荆芥加當歸煎頓服甚則煎一盆濃湯坐病者其中¶
　先熏后淋沃名荆芥湯角弓反張以豆淋酒下尤快¶
交加散治産後中風¶
　　生地黄(五兩汁/研取)　　　　生薑(五兩汁/研取)¶
　右交互以汁浸滓一夕次日各炒黄漬盡為度乾為¶
<pb:KR3e0059_WYG_014-52a>¶
　末酒調服平日腹痛酒下三錢産後猶不可缺女人¶
　榮衞不通經脉不調腹痛如撮氣多血少結聚為瘕¶
　及血風口禁項强頭痛壯熱運悶並皆治之用少酒¶
　尤速産后血衂血悶築心眼倒欲亡者如上湯引服¶
　噤甚灌之立效¶
趂痛散治産後身體疼痛不能轉側手足不能動搖¶
　　當歸　　　黄耆　　　牛膝　　　肉桂¶
　　白术(各半兩/)甘草(一分/)　獨活(二分/)¶
<pb:KR3e0059_WYG_014-52b>¶
　右剉散每服五錢水五盞煎濾作二服或入薤白二¶
　箇生薑三片　此證産后百節開張血脉流走遇氣¶
　弱則經絡分肉之間血多留滯累月不散則骨節不¶
　利筋脉急引故腰背不能轉側手足不能動搖身弱¶
　頭痛若以傷寒治之則汗出而筋脉搖動手足厥冷¶
　變生他疾服此可黙除之¶
又方再加桃仁木𤓰煎治産後餘血不盡流入腰脚疼¶
痛至甚(即加味五積散方見后/)¶
<pb:KR3e0059_WYG_014-53a>¶
五香連翹湯除大黄入竹𤁋少許煎治惡露方行忽然¶
斷絶腰痛兩股如錐刀刺痛皮膚或有堅赤腫處恐為¶
癰瘍急服此散效(方見瘡腫/科癰瘍類)¶
抵聖湯治産後腹脹滿悶嘔吐不定¶
　　赤芍藥　　半夏　　　澤蘭葉　　人參¶
　　陳皮(各一分/)甘草(一錢/)¶
　右剉散每服一劑用水一椀生薑焙乾半兩煎至半¶
　碗分三服熱服¶
<pb:KR3e0059_WYG_014-53b>¶
産後嘔逆不止方¶
　　橘紅(一兩/)　半夏麯　　甘草(各半兩/)藿香(三兩/)¶
　右剉散每服二錢水一盞生薑三片煎不拘時温服¶
産後霍亂三方渇而飲水者五苓散不飲水者理中圓¶
虚冷者加附子來復丹亦效(方見大方科傷暑/及油㵼痼冷類)¶
芎附散治産後敗血作梗頭痛諸不效者¶
　大附子一枚釅醋一椀用火四面炙透蘸醋令盡去¶
　皮臍川芎一兩同為末每服二錢茶清調下虚人最¶
<pb:KR3e0059_WYG_014-54a>¶
　效¶
川芎茶調散治産後虚熱頭痛(方見大方/科頭痛類)¶
芎烏散治産後挾氣頭痛不可忍¶
　右用大川芎天台烏藥皮為末秤錘燒淬酒調下¶
二母散治産後惡露上攻流入於肺經咳𠻳宜服如傷¶
風痰喘却以尋常傷風藥治之¶
　　白芍　　　貝母　　　白茯苓　　人參(各一/兩)¶
　　桃仁　　　杏仁(並生去皮尖各一分/)¶
<pb:KR3e0059_WYG_014-54b>¶
　右剉散每服三錢水一盞半煎不以時温服如覺腹¶
　痛併服之立有神效¶
旋覆花湯治産後血風感寒暑濕喘促痰涎壅盛咳嗽¶
坐卧不寧¶
　　旋覆花　　赤芍藥　　前胡　　半夏麯¶
　　荆芥穗　　五味子　　茯苓　　甘草(炙/)¶
　　麻黄　　　杏仁(各一分/)¶
　右剉散每服四錢姜五片&KR0037;一枚煎食前温服¶
<pb:KR3e0059_WYG_014-55a>¶
人參思散治産后血入于肺面黒發喘欲死名孤陽絶¶
隂¶
　　人參(各一兩/别為末)　思木(二兩/)¶
　右用水二碗煑取一大椀去滓調參末隨時加減服¶
大發煮芎湯治産后榮血暴絶氣急喘促(方見前散/即佛手)¶
四物湯治産後血乾痞悶心煩去地黄加人參烏梅(方/見)¶
(后/)¶
人參散治産后惡露淋𤁋不絶心悶短氣四肢乏弱不¶
<pb:KR3e0059_WYG_014-55b>¶
思飲食頭目昏重五心煩熱面黄體瘦¶
　　牡礪　　　川芎　　　熟地黄　　白茯苓¶
　　龍骨(各一兩/)續斷　　　當歸(炒/)　　艾葉(酒炒/)¶
　　人參　　　五味子　　地榆(各半兩/)甘草(一分/)¶
　右剉散每服二錢生姜三片棗一个煎食前温服¶
正氣子散治産后臍下痛名兒枕痛不可忍此神藥也¶
　　延胡索　　桂心(各半兩/)當歸(一兩/)¶
　右為末每服二錢熱酒調下或用童便温煖調尤快¶
<pb:KR3e0059_WYG_014-56a>¶
又方五靈脂慢火炒為末温酒服二錢¶
千金丸治産後惡露不快腰痛小便如刺時作寒熱頭¶
痛不思飲食及瘀血月水不調黄瘦不思飲食久有悉¶
治之¶
　　五靈脂(月&KR0075;去召焙/乾秤炒為末)　員蒲黄末¶
　右以好米醋調五靈脂末慢火熬成膏子次以蒲黄¶
　末搜和圓如櫻桃大每服一丸水與童便各半盞煎¶
　令化温服少頃再一服惡露即下久有瘀血成塊月¶
<pb:KR3e0059_WYG_014-56b>¶
　信不利者並用酒磨下及治心腹痛欲死百藥不效¶
羊肉湯療虚及産婦腹中痛虚眩不去支持兩脇當臍¶
急痛氣上衝前后相引痛治之如神¶
　　精羊肉(四兩/)當歸　　　川芎(各半兩/)生姜(一兩/)¶
　右剉散以水十盞煎三盞掠去沫去滓分四服空心¶
　熱服一日來日再作二日滓合為一日煎當一劑服¶
經效方療産后血氣脇肋脹滿¶
　　當歸(八錢/)　芍藥　　　苦梗　　　檳榔¶
<pb:KR3e0059_WYG_014-57a>¶
　　枳殻(各四/錢)　桂心　　　青木香　　柴胡(各三/錢)¶
　右剉散水二升煎取八合空心分温二服¶
人參當歸散治産后隂虚生内熱煩悶不安¶
　　人參　　　當歸(去尾/)　麥門冬(去心/)乾地黄¶
　　桂心(各一兩/)芍藥(二兩/)¶
　右剉散每服四錢水二盞先將粳米一合淡竹葉十¶
　片煎至一盞去米葉入藥併棗三枚煎食前服地黄¶
　用生乾者虚甚則用熟者¶
<pb:KR3e0059_WYG_014-57b>¶
麻黄散治産後虚煩必效¶
　蒲黄不以多少紙上炒每一錢東流水調不拘時服¶
地黄湯治産後虚渇不止少氣脚弱眼昏頭眩飲食无¶
味¶
　　熟乾地黄(一/兩)人參(三兩/)　麥門冬(去心/三兩)栝樓根(四/兩)¶
　　甘草(半兩/)¶
　右剉散每服四錢水二盞糯米一撮生姜三片&KR0037;三¶
　枚煎食前服¶
<pb:KR3e0059_WYG_014-58a>¶
當歸芍藥散血渇(方見前/)¶
草果飲子治産後瘧疾寒熱相半者或多熱者¶
　　半夏(湯洗/)　赤茯苓　　草果(去皮/)　甘草¶
　　川芎　　　陳皮　　　白芷(各二錢/)青皮(去白/)¶
　　良姜　　　紫思(各一錢/)乾葛(四錢/)¶
　右剉散每服三錢生姜三片&KR0037;二枚水一盞半煎當¶
　發日早連進三服旡不安者¶
生熟飲子治産後瘧疾多寒者¶
<pb:KR3e0059_WYG_014-58b>¶
　　肉豆䓻　　草果仁　　厚朴(生去皮/)半夏¶
　　陳皮　　　甘草　　　大&KR0037;(去核/)　生姜(各等/分)¶
　右剉散和勻一半生一半以温紙褁煨令香熟去紙¶
　與生者和勻每一服主水二盞煎食前一服食后一¶
　服¶
床子湯治産后虚羸喘乏乍寒乍熱如瘧四肢疼痛面¶
色痿黄名蓐勞¶
　　猪腎(一雙去脂/膜四破)　　　　香豉(或無用/知母)葱白¶
<pb:KR3e0059_WYG_014-59a>¶
　　粳米　　　當歸　　　芍藥(各二兩/)¶
　右剉散勻作兩劑用水三升煮取一十椀分三服或¶
　用人參無芍藥¶
人參鱉甲散治産後蓐勞皆由在産内未滿百日體中¶
虚損血氣尚弱失於將理或勞動作傷致成蓐勞其狀¶
虚弱乍起乍卧飲食不消時有咳嗽頭目昏痛發歇無¶
常夜有盗汗寒熱如瘧背&KR0553;拘急沉重在牀服此大效¶
　　人參　　　桂心　　　桑寄生　　當歸(去尾/)¶
<pb:KR3e0059_WYG_014-59b>¶
　　白茯苓　　白芍藥　　桃仁(去皮尖/)熟地黄(洗/蒸)¶
　　麥門冬(去心/)甘草(各半兩/)續斷(一分/)　牛膝(三分/)¶
　　鱉甲(炙/)　　黄耆(各一兩/)¶
　右為末每服先以猪腎一對去脂膜用水二大盞生¶
　姜半分&KR0037;三枚煎至一盞去猪腎姜棗入藥末二錢¶
　葱三寸烏梅一个荆芥五穗煎空心晩食前温服神¶
　妙¶
人參散治産後虚羸脾胃乏弱四肢無力全不思飲食¶
<pb:KR3e0059_WYG_014-60a>¶
心腹脹滿¶
　　黄耆　　　人參　　　草果仁　　厚朴¶
　　附子(各一兩/)白术　　　當歸　　　白茯苓¶
　　木香　　　川芎　　　桂心　　　甘草¶
　　陳皮(去白/)　良薑　　　阿黎勒皮(各半兩/)¶
　右剉散每服四錢生薑三片&KR0037;一枚煎不以時温服¶
羚羊散治産後風虚勞後羸瘦不思飲食四肢疼痛¶
　　黄耆　　　白术　　　木香　　　羚羊角屑¶
<pb:KR3e0059_WYG_014-60b>¶
　　人參　　　當歸(去尾/)　桂心　　　白芍藥¶
　　川芎　　　白茯苓(各半/)　　　　　甘草(一分/)¶
　右剉散每服三錢生薑三片紅&KR0037;二枚煎不以時温¶
　服¶
小調經散産後性理鬰發喘急桑白皮杏仁煎湯調下¶
(見前/)¶
丁香散治産後心煩咳逆不止¶
　　丁香　　　白豆䓻仁(各半兩/)　　　伏龍肝(一/兩)¶
<pb:KR3e0059_WYG_014-61a>¶
　右為末煎桃仁吳茱萸湯調下一錢如人行五里再¶
　服¶
石蓮散治咳逆嘔吐心怔目暈可思飲食¶
　　石蓮肉(炒半/兩)白茯苓(一兩/)丁香(半兩/)¶
　右為末每服三錢米飲調不以時服¶
固經圓治産後血崩不止或因飱極酸鹹物過度¶
　　艾葉　　　赤石脂(煆/)　補骨脂¶
　　木賊(各半兩/)附子(一个/炮)¶
<pb:KR3e0059_WYG_014-61b>¶
　右為末陳米飲圓梧子大食前温酒下二十圓米飲¶
　亦可葢此證非輕病况産后有此是謂重傷恐不止¶
　鹹酸不節而致多因驚憂恚怒臟氣不平或産后服¶
　斷血藥太早致惡血不消鬰滿作堅亦成崩中此藥¶
　自難責效不若大料煮芎藭湯加芍藥候定續次隨¶
　證諸藥治不為得小腹滿痛肝經已壊難治(局方大/順散除)¶
　(杏仁酸醋煮附/子依等分入效)¶
加味五積散治産後因食動傷腹痛至甚水榖不化洞¶
<pb:KR3e0059_WYG_014-62a>¶
泄腸鳴除麻黄加高良薑熟綿附生薑烏梅紅&KR0037;煎(方/見)¶
(後/)¶
四君子湯治産後腹微疼泄㵼不止烏梅陳米煎湯調¶
服(方見小方科通治類/)¶
的竒散治産後泄㵼惡露不行此餘血滲入大腸為㵼¶
分過則愈雖洞泄不禁下青黒色物亦驗¶
　大荆芥四五穗於盞内然火燒成灰不得犯油火入¶
　麝香少許研沸湯一二呷調下此藥雖微能愈大病¶
<pb:KR3e0059_WYG_014-62b>¶
　勿忽¶
黄連阿膠圓治産後熱證下痢全赤煩渇發熱小腑不¶
利每服三十圓陳米烏梅湯下(方見大方/科咳嗽類)¶
理中湯治産後虚證下痢純白腹痛裏急外重手足冷¶
加木香煨肉豆䓻每服三錢陳米塩烏梅煎空心服(方/見)¶
(大方科/泄㵼類)¶
真人飬臟湯産後虚弱冷熱不調下痢赤白或有膿血¶
裏急後重臍腹疼痛日夜無度宜服(方見大方/科泄㵼類)¶
<pb:KR3e0059_WYG_014-63a>¶
阿膠枳殻圓治産卧水血俱下膓胃虚竭津液不足大¶
便秘澁¶
　　阿膠(蚌粉炒/)枳殻(各等分/)¶
　右為末煉蜜圓梧桐子大别研滑石為衣温水下二¶
　十圓半日未通再服又一方蜜兊法(見大方科/秘澁類)¶
又方用葱涎調好茶為圓復以茶吞下必通或用葱白¶
頭十數莖濃煎㸃茶連葱嚼服神效不動真氣¶
活血養臟湯去熟地黄用生地黄加青皮去穰煎服效¶
<pb:KR3e0059_WYG_014-63b>¶
生液方治産後有三種疾欝冐則多汗汗則大便秘難¶
於用藥以此方效(方見大方/科秘澁類)¶
木通散治産後小便不通¶
　　木通　　　大麻仁　　葵子　　　滑石¶
　　檳榔　　　枳實　　　甘草(各半兩/)¶
　右剉散每服三錢水一盞半煎温服不拘時候¶
灸法治産後小便不通腹脹如皷悶亂不醒縁未産之¶
　前内積冷氣遂致産時尿胞運功不順用塩於産婦¶
<pb:KR3e0059_WYG_014-64a>¶
　臍中填可與臍平却用葱白剥去麄皮拾餘根作一¶
　束切作一指厚安塩上用大艾炷滿葱餅子大小以¶
　火灸之覺熱氣直入腹内即時便通神驗不可具述¶
茅根湯治産后諸淋無問冷熱膏石氣結悉主之¶
　　白茅根(四兩/)瞿麥穗　　白茯苓(各二/兩)葵子¶
　　人參(各一兩/)蒲黄　　　桃膠　　　滑石¶
　　甘草(各半兩/)紫貝(五个/燒)　石首魚頭中石(十个/燒)¶
　右剉散每服四大錢生姜三片燈心二十莖煎温服¶
<pb:KR3e0059_WYG_014-64b>¶
　或為末木通煎湯調下二錢如氣壅木通橘皮煎湯¶
　調下¶
桑螵蛸散治産後小便數及遺尿¶
　　桑螵蛸(十五/个炒)鹿茸(酥炙/)　黄耆(各一/兩半)　牡蠣(煆/)¶
　　人參(去蘆/)　厚朴(去麄皮/姜汁炒)赤石脂(各一兩/)¶
　右為末空心粥飲調下二錢一方無厚朴有甘草¶
治隂瘡與男子姤精瘡略同¶
　右用黄丹枯白礬扁蓄藁本各一兩硫黄半兩白蛇¶
<pb:KR3e0059_WYG_014-65a>¶
　皮一條燒灰荆芥蛇床子各半兩研為末别以荆芥¶
　蛇床子煎湯温洗軟帛挹乾清油調塗濕則乾摻¶
又方青黛黄丹氷粉五倍子肉鋪上拭肉巾燒灰為末¶
　用小絹巾入隂中挹乾如乾用荆芥薄荷柏葉煎水¶
　洗再挹乾清油調藥塗上¶
又方先用黄芩海桐皮白礬韭菜根煎湯洗後用敗皷¶
　皮燒存性細研入輕粉在内刮下鷄腸上膏調塗瘡¶
　上如蟲喫入隂内用雞子一箇煮熟去殻塗藥末於¶
<pb:KR3e0059_WYG_014-65b>¶
　上綿子兠入隂中向火灸患處得痒即蟲行若身微¶
　作寒服霍香正氣散二三服¶
又方真平胃散加貫衆末每用二錢熟煮猪肝納藥入¶
　隂户内數日可安¶
治疳瘡月后便行房致成湛濁伏流隂道疳瘡遂生&KR0008;¶
疳無時先用胡椒葱白作湯一日兩三度淋洗却後服¶
藥¶
　　赤石脂　　龍骨　　黒牽牛(炒/)　兔絲子(酒浸/蒸)¶
<pb:KR3e0059_WYG_014-66a>¶
　　黄耆(塩水炙/)沙苑蒺藜(炒/)¶
　右為末蜜圓梧子大每二十圓燕窠蒸酒澄上清者¶
　吞下¶
治隂中生瘡如蟲咬痛可生搗桃葉綿裹納隂中日三¶
四易¶
黄芩散治隂門生瘡¶
　右用黄芩當歸川芎白礬黄連剉散煮水熏洗即安¶
治隂門腫方¶
<pb:KR3e0059_WYG_014-66b>¶
　右以甘菊苖研爛百沸湯淋洗熏后洗¶
月經不行說¶
　二七天癸至七七天癸竭行早性機巧行遲魯鈍通¶
　行則隂陽和合始能生子行年十四嵗當時二十嵗¶
　不行命如風燭朝不保暮有病發則死間有不死百¶
　中無一致令一生多病未嘗一日安裕然有四季行¶
　亦可又有一年數次者亦不甚佳或一生不循正道¶
　而行者晩年有僻疾則難治¶
<pb:KR3e0059_WYG_014-67a>¶
洗心散(方見前/積熱類)治隂中生一物所大牽引腰腹膨痛至¶
甚了減飲食皆因多服熱藥及煎煿或犯非理房事兼¶
意&KR0075;不遂名隂挺每服二錢生地黄湯調仍用金毛狗¶
五倍子白礬水楊根魚腥草山黄連各一兩重為散分¶
作四服以有觜瓦罐煎熟預以銀錫作一長小筒下透¶
鑵觜上貫挺端慢慢熏之以挺収入為度其或血氣不¶
足熏過後羸瘦不復常者宜服¶
　　人參　　　赤芍藥　　川芎　　菖蒲(炒五兩/各)¶
<pb:KR3e0059_WYG_014-67b>¶
　　當歸(二兩/)　熟地黄(五兩/)烏梅肉(三兩/)¶
　右為末蜜搜杵數千下圓如梧子大每服五十圓至¶
　一百圓温酒或米湯下食前服¶
單方治産婦腹脹痛不可忍煮䑕粘根為飲一服愈¶
㨗徑方治用毒藥攻胎藥毒衝心外證牙關𦂳急口不¶
　能言兩手强直握拳頭低自汗身㣲熱外證與中風¶
　相似但其脉浮而較十死一生醫多不識若作中風治¶
　之必死旡疑用白扁豆二兩生為末新汲水調下即效¶
<pb:KR3e0059_WYG_014-68a>¶
内灸散治婦人産前産後一切血疾血崩虚憊腹脇疼¶
痛氣逆嘔吐冷血冷氣凝積塊硬刺痛泄下青白或下¶
五色腹中虚鳴氣滿堅脹𤁋血腰疼口吐青水頻産血¶
衰顔色青黄勞傷劣弱月經不調下血墮胎血迷血運¶
血瘕時發疼痛頭目眩暈惡血上心悶絶昏迷惡露不¶
乾體虚多汗手足逆冷並宜服之¶
　　藿香葉　　丁香皮　　熟乾地黄(洗/焙)肉桂(去麄/皮各)¶
　　(一兩/半)　　　甘草(炙赤/)　山藥　　　當歸(去蘆/洗)¶
<pb:KR3e0059_WYG_014-68b>¶
　　白术　　　白芷(各八兩/)藁本(去蘆/剉)　乾薑(炮/)¶
　　川芎　　　黄耆(去黄各/二兩)木香一(兩/)　陳皮(去白/四兩)¶
　　白芍藥(十兩/)茴香(一兩半/)¶
　右剉散每服三錢水一大盞入生姜五艾一團同煎¶
　至八分空心食前熱服為末温酒調下亦得如産後¶
　下血過多加蒲黄煎服惡露不快加當歸紅花煎服¶
　水瀉加肉豆蔲末煎服嘔吐加藿香生姜煎上熱下¶
　冷加荆芥煎但是腹中虚冷血氣不和並宜服産後¶
<pb:KR3e0059_WYG_014-69a>¶
　每日一服則百病不生丈夫虚冷氣刺心腹疼痛尤¶
　宜服之¶
　　　下乳汁¶
竒效方麥門冬不拘多少去心焙為末酒磨真犀角約¶
一錢同麥門冬末二錢温酒調不過二服便下不以時¶
候¶
漏蘆散治乳婦氣脉壅塞乳汁不行及經絡凝滯乳内¶
脹痛留蓄邪毒或作癰腫服此自然内消乳汁通行¶
<pb:KR3e0059_WYG_014-69b>¶
　　漏蘆(二兩半/)蛇蛻(炙十/條)　𤓰蔞(十个急火燒存性/)¶
　右為末每服二錢温酒調不以時服仍喫熱羮湯助¶
　之¶
成錬鍾乳粉治乳婦氣少血衰脉澁不行乳汁絶少¶
　右一味研細每服抄二錢濃煎漏蘆湯調下¶
母猪蹄湯治如前¶
　　母猪蹄(一隻食法/治如)　　　通草(四兩/)¶
　右以水一斗浸煮得四五升取汁飲不下更作服了¶
<pb:KR3e0059_WYG_014-70a>¶
　用梳頭木梳於乳上梳下效¶
青來膏治乳硬作痛¶
　嫰桑葉左採研細米飲調攤紙花貼病處此證四十¶
　已下可治五十已上不可治治之則死不治則自得¶
　¶
　¶
　¶
　¶
<pb:KR3e0059_WYG_014-70b>¶
　¶
　¶
　¶
　¶
　¶
　¶
　¶
　世醫得效方卷十四¶
