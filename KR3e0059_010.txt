# -*- mode: mandoku-view; -*-
#+TITLE: 世醫得效方
#+DATE: 2015-08-24 23:06:14.079644
#+PROPERTY: ID KR3e0059
#+PROPERTY: BASEEDITION WYG    
#+PROPERTY: JUAN 卷十
<pb:KR3e0059_WYG_010-1a>¶
欽定四庫全書¶
　世醫得效方卷十¶
　　　　　　　　　　　　元　危亦林　撰¶
　　大方脈雜醫科¶
　　　頭痛¶
風證芎芷香蘇散治傷風鼻中清涕自汗頭疼或發熱¶
(方見傷寒和解類/)¶
消風散治傷風及風虛嘔惡頭痛風疹浮滿(方見風科/熱證類)¶
<pb:KR3e0059_WYG_010-1b>¶
寒證連鬚葱白湯治傷寒已發汗未發汗頭疼如破¶
　　生薑(二兩/)　連鬚葱白(小切/半斤)¶
　右用水二升煑令減半去滓分三服服不差者服後¶
　湯¶
葛根葱白湯治頭痛不止¶
　　葛根　　　白芍藥　知母(各半兩/)川芎¶
　　生薑(各一兩/)葱白(一握/)¶
　右剉散水三升煎取一升半去滓每服一盞半熱服¶
<pb:KR3e0059_WYG_010-2a>¶
暑證茵陳散治感暑自汗面垢脈微頭痛香需散加茵¶
陳每服三根葱白五寸生薑三片同煎熱服(香薷散方/見傷暑類)¶
濕證小芎辛湯治風寒在腦或感濕頭重頭痛眩暈欲¶
倒嘔吐不定¶
　　川芎(一兩/)　細辛(去蘆/)　白术(去蘆/炒)　甘草(灸半錢/各)¶
　右剉散每服四錢水一盞半薑五片茶芽少許煎至¶
　七分不拘時温服一方以川芎一兩細辛半兩甘草¶
　二錢防風半夏川白芷各半兩煎同上尋常風濕頭¶
<pb:KR3e0059_WYG_010-2b>¶
　疼立效¶
熱證防風散治積熱上衝頭熱如火痛入頂中¶
　　防風(去蘆/)　𦍑活(去蘆/)　薄荷(去麄梗/)當歸(去尾/)¶
　　大黄　　　梔子(去鬚/)　川芎(各一兩/)蟬退(二十箇/去足白)¶
　　粉草(五錢/)¶
　右為散每服四錢水一盞半燈心二十莖苦竹葉十¶
　皮煎食後服¶
大陽丹治腦寒之病皆因邪攻於上焦令人頭疼晝夜¶
<pb:KR3e0059_WYG_010-3a>¶
引痛不能安寧¶
　　腦子(二錢/别研)　川芎　　甘草　　　白芷(各一兩/)¶
　　石膏(二兩/别研)　川烏(一兩重者/炮去皮臍)¶
　右為末蜜同麪糊圎每兩作十八圓朱紅為衣食後¶
　以生葱茶嚼下或用五圓以水磨爛塗患處¶
洗心散治風熱上壅頭目痛甚(方見積熱類/)¶
茶調散治丈夫婦人諸風上攻頭目昏重偏正頭疼鼻¶
塞聲重傷風壮熱肢體煩疼肌肉蠕動膈熱痰盛婦人¶
<pb:KR3e0059_WYG_010-3b>¶
血風攻疰太陽穴疼但是感風氣悉皆治之常服清爽¶
頭目¶
　　薄荷(去梗不見/火四兩)　　　　羌活(一兩/)　川芎(二兩/)¶
　　甘草(炙兩/一)　細辛(去蘆/五錢)　防風(去蘆/五錢)　白芷(一兩/)¶
　　荆芥(去梗/二兩)¶
　右為末每服二錢葱白茶清調下用葱涎調貼兩太¶
　陽穴除痛甚者特效又用朴硝末少許吹入鼻中立¶
　愈左痛吹右右痛吹左¶
<pb:KR3e0059_WYG_010-4a>¶
芎犀圎治偏頭疼一邉鼻塞不聞香臭常流清涕或作¶
臭氣一陣如芎蝎等徧服無效服此不十數服或作&KR0329;¶
突出一鋌稠膿即愈¶
　　石膏(細研/四兩)　生龍腦(别研/)朱砂(研飛四兩内/一兩為衣)¶
　　生犀屑(一兩/)人參(去蘆/二兩)　茯苓(去皮/二兩)　川芎(四兩/)¶
　　阿膠(碎炒半/一兩)細辛(去苗/二兩)　麥門冬(去心/三兩)甘草(灸兩/二)¶
　　山梔子(去皮/一兩)¶
　右除别研藥後入並為末煉蜜圓每服一圓至二圓¶
<pb:KR3e0059_WYG_010-4b>¶
　細嚼茶酒任下食後服¶
神芎圓治一切頭痛昏眩利咽膈能令遍身結滯通暢¶
除痰飲解諸熱¶
　　大黄　　黄芩(各二兩/)黒牽牛(炒/)　白滑石(各四/兩)¶
　　黄連　　大川芎　薄荷葉(各半兩/)¶
　右為末水圓小豆大温水下十圓至十五圓日三服¶
　或煉蜜圓亦可¶
莱菔汁治偏頭疼用一蜆殻仰卧左痛注右右痛注左¶
<pb:KR3e0059_WYG_010-5a>¶
或兩鼻皆注亦可數十年患皆一二注而愈¶
加減辛夷散治風熱上壅鼻流濁涕或腥臭頭昏眉稜¶
角痛¶
　右以茶調散加辛夷仁藁本蒼耳子木通各一兩為¶
　末淡茶清調立效(方見前/)¶
虚證大芎辛湯治痰厥飲厥腎厥氣厥等證偏正頭疼¶
不可忍者只以此藥并如聖餅子服之不拘病退但多¶
服自能作效氣虚髙年人仍服養正丹黒錫丹若發熱¶
<pb:KR3e0059_WYG_010-5b>¶
頭疼却不可服¶
　　生附子(去皮/尖)生烏頭(去皮/尖)天南星(泡洗/)乾薑(炮/)¶
　　細辛(去蘆/)　川芎(各一兩/)甘草(三分/)¶
　右剉散每服四錢水二盞薑七片茶芽少許煎至六¶
　分食前服中脘素寒者不用茶芽¶
如聖餅子治男子婦人氣厥上盛下虚痰飲風寒伏留¶
陽經偏正頭疼痛連腦巔吐逆惡心目眩耳聾常服清¶
頭目消風痰煖胃氣¶
<pb:KR3e0059_WYG_010-6a>¶
　　川烏(炮製臍/去皮)天南星(炮/)　乾薑(炮一兩/各)甘草¶
　　川芎(各二兩/)天麻　　防風(去蘆及/叉股者)半夏(湯炮七/次半兩)¶
　　一方加細辛¶
　右為末湯浸蒸餅和圓如雞頭子大捻作餅子曬乾¶
　毎服二十餅薑湯或茶任意嚥下須自合糊少及藥¶
　真易效若傷寒得汗尚餘頭痛者濃煎葱白生薑湯¶
　下¶
消風散治風證頭痛至亟用生抽葉葱白研汁調貼頭¶
<pb:KR3e0059_WYG_010-6b>¶
上兩太陽穴立驗(方見風科熱證類/)¶
大附圓(一名葱涎圓/)治元氣虚壅上攻偏正頭疼不可¶
忍¶
　　大附子(一隻炮去皮臍/)¶
　右為末葱涎圓如梧子大每服十五圓至二十圓臨¶
　卧茶清送下一方以川烏頭炮去皮尖為末用韮葉¶
　自然汁和圓治風虚痰涎頭疼¶
四川圓治頭痛如破¶
<pb:KR3e0059_WYG_010-7a>¶
　　大川烏(一个生/去皮臍)　川白芷　　　川細辛(去葉/)¶
　　大川芎(各一兩/)¶
　右為末韭菜自然汁圓黄丹為衣毎服一圓細嚼葱¶
　白淡茶清下又名鶴頂丹¶
硫黄圓治頭痛如破每發則數日不食百藥不療¶
　　硫黄(二兩/)　硝石(一兩/)¶
　右用水為圓指頭大空心臈茶嚼下一圓或圓如梧¶
　子大每服十五圓暑暍懵冒者冷水服下咽即豁然¶
<pb:KR3e0059_WYG_010-7b>¶
　清爽傷冷即以沸艾湯下¶
葫蘆巴散治氣攻頭痛¶
　　葫蘆巴(微炒/)　三稜(剉醋浥一宿/炒乾各一兩)乾薑(炮分/等)¶
　右為末毎服二錢温生姜湯或酒調下凡氣攻頭痛¶
　一服即差萬法不愈頭痛如破者服之即愈或瘴瘧¶
　差後頭痛呼號百方不效用此一服如失去小可頭¶
　痛更捷¶
又方㸃頭散¶
<pb:KR3e0059_WYG_010-8a>¶
　川芎二兩香附子炒去毛四兩為末淡茶清調常服¶
　除根¶
附子湯治頭風至驗¶
　　大附子(一个生用/去皮臍)　　菉豆(一合/)¶
　右同入銚子内煮豆熟為度去附子服豆即安¶
清空膏治諸般火症頭疼惟血虚頭疼不治¶
　　川芎(五錢/)　柴胡(七錢/)　黄連(酒炒/)　防風¶
　　羌活(各一兩/)炙草(一兩/五錢)　黄芩(酒炒/三兩)¶
<pb:KR3e0059_WYG_010-8b>¶
　右為末毎服二錢入茶少許調和臨臥服白湯下¶
一方治頭風鼻流涕¶
　　人參　　　甘草　　　天麻　　　白芍¶
　　荆芥　　　薄荷　　　乳香(炒去油/)沒藥(炒去/油)¶
　　白芷　　　甘松　　　甘菊　　　藁本¶
　　白茯苓　　北細辛(洗淨各/三錢)¶
　右共為細末貯瓶中用少許嚊之¶
竒方治偏腦疼¶
<pb:KR3e0059_WYG_010-9a>¶
　將新瓦片打做圓片六片要茶鐘口大小在炭火内¶
　燒紅淬在陳醋内一兩次用絹包裹熨太陽穴片冷¶
　再換第二塊六片熨完用帕扎住避風雨三日永不¶
　再發¶
秘方治偏正頭疼¶
　　兩前茶(四錢/)細辛　　　川芎　　　牛膝(各二/兩)¶
　　薏苡仁(一錢/五分)甘草(五分/)　赤白首烏(製一錢/五分)¶
　右剉㪚毎服五錢水二盞煎七分溫服¶
<pb:KR3e0059_WYG_010-9b>¶
又方治偏頭疼及鼻淵¶
　　龜板(酥炙/一個)　辛夷花　　麻黄　　　藁本(各五/錢)¶
　右共為細末毎服二錢黒沙糖拌陳黄酒下覺醉而¶
　止年乆者三服即愈¶
又方治老年人血虚火動頭疼¶
　　生地黄(酒洗/三錢)山藥　　　丹皮(各一錢/五分)山萸¶
　　白茯苓　　澤㵼　　　黄栢(酒炒/)　知母(各一/錢)¶
　右剉㪚水二盞煎七分温服¶
<pb:KR3e0059_WYG_010-10a>¶
白附子散治腦逆頭痛齒亦痛¶
　　麻黄(不去節/)天南星(炮/)　烏頭(炮去皮/各半兩)白附子(炮兩/一)¶
　　朱砂(研/)　　麝香(研/)　　乾薑(各一分/)全蝎(去毒足/五个炒)¶
　右為末酒調半錢服訖去枕卧少時¶
備急圓治積聚頭疼¶
　　大黄　　　乾薑　　　巴豆(去皮心/出油)¶
　右等分為末煉蜜圓如豌豆大米飲下一圓羸人服¶
　半圓菉豆大以大便利為度¶
<pb:KR3e0059_WYG_010-10b>¶
四柱散治大病後及諸虚頭痛¶
　右用水煎将熟時入腦茶一錢服之方見痼冷類¶
二陳湯治眉心并眉梁骨疼者痰飲也宜用二陳湯煎¶
飲吞下青州白圓子最驗(方見痎瘧及風科通治類/)¶
瓜蒂散治胸中有伏痰吐之即愈¶
　　瓜蒂末　　赤小豆末(各等分/)¶
　右研勻熱米飲調一錢匕羸服半錢得吐為度痛即¶
　止¶
<pb:KR3e0059_WYG_010-11a>¶
都梁圓大治諸風眩暈婦人産前産後乍傷風邪頭目¶
昏重及血風頭痛服之令人目明凡沐浴後服一二並¶
甚佳暴寒乍暖神思不清頭目昏暈並宜服之¶
　　香白芷(大塊者以沸湯泡洗/)¶
　右為末煉蜜和圓如彈子大每服一圓多用荆芥㸃¶
　臈茶細嚼下食後常服諸無所忌只乾咽嚼亦可¶
灸法&KR0479;㑹穴在鼻心直上入髮際二寸再容亘許是穴¶
　灸七壮¶
<pb:KR3e0059_WYG_010-11b>¶
　真頭痛者其痛上穿風府陷入於泥丸宫不可以藥¶
　愈夕發旦死旦發夕死盖頭中人之根根氣先絶也¶
　　　面病¶
栢連散治面上有熱毒惡瘡¶
　　胡粉(炒/)　　黄栢(灸/)　　黄連¶
　右等分為末面脂調傅猪脂亦可¶
又方治面上肺風瘡¶
　右用無灰酒於沙碗鉢内濃磨鹿角尖傅之兼服治¶
<pb:KR3e0059_WYG_010-12a>¶
　腎臓風黄耆圓即愈¶
硫黄膏治面部生瘡或鼻臉赤風刺粉刺百藥不效者¶
惟此藥可治妙不可言每臨卧時洗面令淨以少許如¶
面油用之近眼處勿塗數日間瘡腫處自平赤亦消風¶
刺粉刺一夕見效¶
　　生硫黄　　香白芷　　瓜蔞根　　膩粉(各半錢/)¶
　　芫青(七个足/去翅)全蝎(一个/)　蟬退(五个泥/洗去)¶
　右為末麻油黄蠟約度如合面油多少熬溶取下離¶
<pb:KR3e0059_WYG_010-12b>¶
　火入諸藥在内如法塗之一方加雄黄蛇床子各少¶
　許¶
又方治抓破靣¶
　右用生薑自然汁調輕粉傅破處更無痕瑕¶
又方治粉刺¶
　右以白礬末少許酒調塗之¶
玉盤散洗面藥¶
　　白芨　　　白歛　　　白芷　　　甘松¶
<pb:KR3e0059_WYG_010-13a>¶
　　白术　　　藁本　　芎藭　　　細辛¶
　　零陵香　白檀香(各半/兩)皂角(一斤去/皮秤)乾楮實(半升/)¶
　　黄明膠(半斤用牛皮膠四兩亦得灸令通/起搗篩餘者炒作珠子又搗取盡)¶
　　糯米(一升淨搗為粉曬令/極乾若微濕則損香)¶
　右為末令勻相合成澡豆皂角末别入看澡豆緊慢¶
　添减以洗面不熾為度藥末不可太細¶
滑石散乾洗頭藥¶
　右用香白芷零陵香甘松滑石四味並不見火等分¶
<pb:KR3e0059_WYG_010-13b>¶
　為末摻髪上梳笓¶
得法染鬚方¶
　右用針砂以井水淘淨濾乾醋浸炒黒為末入百藥¶
　煎少許先一日将蕎麥粉各一半調和打為糊塗在¶
　鬚上以蓮葉包裹更以絹巾兠定次早用肥皂洗淨¶
　後再用訶子五錢好雄沒石子一个醋炒為末百藥¶
　煎少許又以蕎麥粉醋調作稠糊依前封裹其黒如¶
　漆一方加真膽礬入或生麝香入¶
<pb:KR3e0059_WYG_010-14a>¶
又方¶
　針砂不以多少用水淘洗以水清為度用栁枝半寸¶
　長數根於銅銚内炒過却用好米醋浸一宿次日再¶
　炒以栁枝成炭為度於地上攤冷另放後八件打和¶
　為末¶
　　當歸　　　甘松　　　石膏　　滑石(各一錢/)¶
　　橡斗子(一兩/)酸榴皮(三錢/)母丁香　白檀香(各一/錢以)¶
　　(上另収各/包為末)　生麝(少許/)　沒石子(二个/)訶子(四个/去核)¶
<pb:KR3e0059_WYG_010-14b>¶
　　百藥煎(三錢/)白芨(一錢/)¶
　右用針砂一匙白及二匙八件末半匙餘者皆少許¶
　一處合和好米醋調成膏子塗於髭鬚之上以荷葉¶
　緊包定勿寛慢次日早洗去即黒却用些核桃淨肉¶
　研爛成油撚放上則光軟五方中此方最勝¶
又方¶
　　漢防己　　緑礬(各一兩/)桑椹子(一百个須/大紫黒者)¶
　　當歸(去蘆尾/二兩)¶
<pb:KR3e0059_WYG_010-15a>¶
　右以磁罐盛用香油十二兩浸以紙數重緊扎定罐¶
　口於飯甑上蒸飯熟為度取出埋地下窨一百日用¶
　大妙¶
又方¶
　　酸石榴(一个/)水銀(半兩/)¶
　右先将石榴去頂作一竅入水銀在内仍用頂子盖¶
　定再用黄蠟封固放留一月石榴内化作水為度然¶
　後以雞内金蘸藥染於鬚上隨手黒¶
<pb:KR3e0059_WYG_010-15b>¶
又方¶
　用黒桑椹一升科斗子一升(即蝦蟆子/)以瓶盛蜜封¶
　於東屋角百日盡化為黒泥染鬚髪如漆又用桑椹¶
　二七枚和胡桃研如泥拔去白者㸃孔中則生黒者¶
洗面藥治面上黒䵟風瘡¶
　　黒牽牛(半斤/)甘松　　　香附(炒去毛/各四兩)¶
　右為末作面藥逐日洗之¶
　　　耳病¶
<pb:KR3e0059_WYG_010-16a>¶
秘𫝊降氣湯加石菖蒲治氣壅耳聾大有神效(方見諸/氣類)¶
小清肺飲治上膈有熱耳聾(方見咳嗽類/)¶
排風湯治風虛耳聾(方見風科通治類/)¶
塞耳丹治氣道壅塞兩耳聾聵¶
　　石菖蒲(一寸/)巴豆(一粒/)　全蝎(一个/去毒)¶
　右為末葱涎圓如棗核大每用一圓綿裹塞耳内¶
又方治耳卒風腫毒起¶
　右用栁木蛀蟲糞水化取清汁調白礬末少許㸃入¶
<pb:KR3e0059_WYG_010-16b>¶
　耳内效¶
蠟彈圓治耳虚聾¶
　　白茯苓(二兩/)山藥(炒兩/三)　杏仁(去皮尖/炒兩半)黄蠟(二兩/)¶
　右為末鎔蠟圓如彈子大鹽湯嚼下亦有以黄蠟細¶
　切嚼㸃好茶送下亦效¶
乾蝎散治耳聾因腎虚所致十年内一服效¶
　　乾蝎(黄色小者并頭尾用四十九个生薑切如蝎/大四十九片二味於銀石器内炒令至乾為)¶
　　　　(末/)¶
<pb:KR3e0059_WYG_010-17a>¶
　右向晚勿食初夜以酒調作一服至二更以来徐徐¶
　盡量飲五更耳中門百十攢笙響便自此聞聲¶
解倉飲子治氣虚熱壅或失饑冒暑風熱上壅耳内聾¶
閉徹痛膿血流出¶
　　赤芍藥　　白芍藥(各半/兩)當歸　　甘草(灸/)¶
　　大黄(蒸/)　　木鱉子(去殻又/各一兩)¶
　右剉散每服四錢水煎食後臨卧服¶
羊腎圓治腎虚耳聾或勞䪺傷氣中風虚損腎氣升而¶
<pb:KR3e0059_WYG_010-17b>¶
不降或耳虚鳴¶
　　山茱萸　　乾薑　　　川巴㦸　　芍藥¶
　　澤㵼　　　北細辛　　兔絲子(酒浸/)逺志(去心/)¶
　　桂心　　　黄耆　　　石斛　　　乾地黄¶
　　附子　　　當歸　　　牡丹皮　　蛇床子¶
　　甘草　　　蓯蓉(酒浸/)　人參(各二兩/)菖蒲(一兩/)¶
　　防風(二兩半/)茯苓(半兩/)¶
　右為末以羊腎一雙研細以酒煮麪糊圓梧桐子大¶
<pb:KR3e0059_WYG_010-18a>¶
　食前鹽酒下三十圓至五十圓立效¶
安腎圓治虚弱耳聾¶
　　大安腎圓(四/兩)磁石(半兩/醋煅)　石菖蒲　羌活(各半兩/)¶
　右三件為末混合為圓梧桐子大每服四五十圓鹽¶
　湯温酒任下¶
黄耆圓治腎虚耳鳴夜間睡著如打戰鼓耳内風吹更¶
四肢抽掣痛¶
　　黄耆(一兩/)　白蒺藜(炒/)　羌活(各半兩/)附子(一枚/)¶
<pb:KR3e0059_WYG_010-18b>¶
　　羯羊腎(一對/焙乾)¶
　右為末酒糊圓如梧子大每服四十圓日午空心煨¶
　葱鹽湯下¶
清神散治氣壅於上頭目不清耳常重聽¶
　　乾菊花　　白僵蠶(炒去絲觜/各半兩)　　荆芥穗¶
　　羌活　　　木通　　　川芎　　防風(各四兩/)¶
　　木香(一錢/)　甘草　　　石菖蒲(各錢半/)¶
　右為末每服三錢食後臨卧茶清調下¶
<pb:KR3e0059_WYG_010-19a>¶
蓯蓉圓治腎虚耳聾或風邪入於經絡耳内虚鳴¶
　　蓯蓉(切片酒/浸焙)山茱萸(去核/)石龍芮　　石菖蒲¶
　　免絲子(淘淨酒/浸蒸焙)　　　川羌活(去蘆/)石斛(去根/)¶
　　鹿茸(燎去毛切/片酒浸蒸)　　　磁石(火煅醋淬七/次水飛淨)¶
　　附子(炮去皮臍/各半兩)　　　全蝎(去毒/七个)　麝香(半字/旋入)¶
　右為末煉蜜為圓梧桐子大每服七十圓加至百圓¶
　空心鹽酒湯任下¶
犀角飲子治風熱上壅耳内聾閉塞腫掣痛膿血流出¶
<pb:KR3e0059_WYG_010-19b>¶
　　犀角　　　菖蒲　　木通　　　𤣥參¶
　　赤芍藥　　赤小豆(炒/)　甘菊花(去核梗/各半兩)¶
　　甘草(灸二/錢半)¶
　右剉散每服四錢生薑汁水煎不拘時温服¶
八味圎治耳聵及虚鳴¶
　右用好全蝎四十九枚炒微黄為末毎服三錢以温¶
　酒調仍下八味圓百粒空心只三兩服見效(方見脚/氣類)¶
小柴胡湯治發熱耳暴聾頬腫脇痛肘不可以運由少¶
<pb:KR3e0059_WYG_010-20a>¶
陽之氣厥而熱留其經也(方見傷寒陽證類/)¶
雄黄圓壮實人積熱上攻耳出膿水不差服雄黄圓㵼¶
三五行即效(方見積熱類/)¶
地黄圓治勞損耳聾¶
　　大熟地黄(洗/爁)當歸　　　川芎　　　辣桂¶
　　兔絲子(酒浸三日/炒乾搗末)　　　大川椒(出汗/)故紙(炒/)¶
　　白蒺藜(炒刺/去)葫蘆巴(炒/)　杜仲(薑汁製/炒去絲)白芷¶
　　石菖蒲(各一/分)磁石(火燒醋淬七次研/細水飛一分半)¶
<pb:KR3e0059_WYG_010-20b>¶
　右為末煉蜜圓如梧子大毎服五十圓葱白温酒空¶
　心吞下晚食前又服¶
芷芎散治風入耳虚鳴¶
　　白芷　　　石菖蒲(炒/)　蒼术　　陳皮¶
　　細辛　　　厚朴(製/)　半夏(製/)　　辣桂¶
　　木通　　　紫蘇莖葉　甘草(炙各/一分)　川芎(二分/)¶
　右剉散每服三錢薑五片葱白二根煎食後臨卧服¶
芍藥散治熱壅生風耳内痛與頭相連膿血流出¶
<pb:KR3e0059_WYG_010-21a>¶
　　赤芍藥　　白芍藥　川芎　　　當歸¶
　　甘草　　　大黄　　木鱉子(各半兩/)¶
　右剉散每服四錢煎食後臨卧服¶
治耳久聵以九節菖蒲末萆麻子為膏綿包塞之¶
耳鳴方¶
　　草烏頭(燒帶生/)　　　　石菖蒲¶
　右等分為末綿裹塞耳一日三度¶
耳熱出汁方¶
<pb:KR3e0059_WYG_010-21b>¶
　　硝石　　　爛石膏　天花粉　　防風(各半錢/)¶
　　腦子(少許/)¶
　右為末摻耳立止¶
久聾方¶
　　萆麻子(二十一箇/去油用)　　　遠志(去心/)　乳香¶
　　磁石(煅如前/各一錢)皂角(煨取肉/半錠)生地龍(甲者/二條)全蝎(一箇/焙)¶
　右為末入蠟搗圓柱入耳¶
又方甘遂半寸綿裹挿放兩耳中却将甘草口中嚼自¶
<pb:KR3e0059_WYG_010-22a>¶
　然通聽極效¶
耳聰方右用白鹽炒熱重帛包熨¶
又方右以杏仁炒焦研細用綿裹塞耳¶
驢膏治積年耳聾¶
　以驢生脂和生薑搗綿裹塞耳妙不可言¶
　有人耳痒一日一作可畏直挑剔出血稍愈此乃腎¶
　臓虚致浮毒上攻未易以常法治也宜服透冰丹勿¶
　飲酒啖濕麪蔬菜雞猪之屬能盡一月為佳不戒無¶
<pb:KR3e0059_WYG_010-22b>¶
　效(方見風科熱證類/)¶
立效散治聤耳底耳有膿不止¶
　　真陳皮(燈上燒黒/一錢為末)　　麝香(少許/别研)¶
　右和勻每用少許以綿蘸耳内膿淨却上藥¶
麝香散治聤耳底耳耳内膿出¶
　　桑螵蛸(一箇慢火灸/八分熟存性)　麝香(一字/别研)¶
　右為末研令勻每用半字摻耳内如有膿先用綿撚¶
　紙以藥摻之一法用染坯枯礬等分為末以葦管吹¶
<pb:KR3e0059_WYG_010-23a>¶
　入耳中即愈或入麝尤佳¶
治耳内痛方以鱔魚血滴數㸃入耳内便愈¶
百蟲入耳用麻油灌之即出¶
耳中出血以龍骨末吹入即止¶
蒼蠅入耳最害人速¶
　皂角子蟲研爛用生鱔血調灌入耳中¶
通耳法治耳聾無所聞¶
　　緊磁石(一塊如豆/大研細)　　穿山甲(一大片燒/存性為末)¶
<pb:KR3e0059_WYG_010-23b>¶
　右用新綿裹了塞所患耳内口中銜一片生鐵以綫¶
　繫住覺耳内如風雨聲即愈¶
透耳筒治耳聾治抽腎氣虛耳中如風水聲或如鐘鼓¶
　聲¶
　　椒目　　　巴豆　　　菖蒲　　松脂¶
　右各半錢為末更以蠟攤金薄候冷捲作筒子塞耳¶
　内一日一易神效¶
惡蟲入耳¶
<pb:KR3e0059_WYG_010-24a>¶
　桃葉挼細塞耳自出　或以藍青研汁滴入耳¶
　又葱涕灌耳中蟲即出亦治耳聾¶
　又香油稻稈灰汁¶
　又以川椒為末法醋浸一宿滴耳桃葉為枕蟲自鼻¶
　出¶
蟻入耳猪精肉一指許炙令香置耳孔邉即出¶
蜈蚣入耳¶
　生薑取汁灌耳中自出　或以韭汁灌耳中即自出¶
<pb:KR3e0059_WYG_010-24b>¶
治耳中有物不可出¶
　右以麻繩剪令頭散傅好膠著耳中使其物粘之徐¶
　徐引出效用弓弦尤妙水入耳薄荷汁㸃經驗¶
　　　鼻病¶
茶調散治傷風鼻塞聲重兼治肺熱涕濁(方見頭痛類/)¶
辛夷散治肺虚風塞濕熱之氣加之鼻内壅塞涕出不¶
已或氣息不通或不聞香臭¶
　　辛夷仁　　細辛(洗去/土葉)　藁本(去蘆/)　升麻¶
<pb:KR3e0059_WYG_010-25a>¶
　　川芎　　　木通(去節/)　防風(去蘆/)　羌活¶
　　甘草(灸/)　　白芷(各等分/)蒼耳子¶
　右為末每服二錢食後茶清調服熱者茶調散合和¶
　服¶
川椒散治流涕¶
　　大紅開口川椒(微炒/出汗)　　訶子(煨取肉/)川白薑(生者/)¶
　　辣桂　　　川芎　　　細辛　　　淨白术(等分/)¶
　右為末毎服二錢温酒調下¶
<pb:KR3e0059_WYG_010-25b>¶
南星飲治風邪入腦宿冷不消鼻内結硬物窒塞腦氣¶
不宣遂流髓涕¶
　上等天白南星切成片用沸湯盪兩次焙乾每服二¶
　錢用棗七枚甘草少許煎食後服三四服後其硬物¶
　自出腦氣流轉髓涕自收仍以大蒜蓽撥末杵作餅¶
　用紗襯灸熱貼&KR0479;前熨斗火熨透或香附末及蓽撥¶
　末入鼻中¶
細辛膏治鼻塞腦冷清涕出不已¶
<pb:KR3e0059_WYG_010-26a>¶
　　細辛　　　川椒　　　乾薑　　　川芎¶
　　呉茱萸　　附子(去皮臍/各三分)皂角(屑兩/半)　桂心(一兩/)¶
　　猪脂(六兩/)¶
　右煎猪脂成油先一宿以苦酒浸前八味取入油煎¶
　附子黄色止以綿蘸塞鼻孔¶
治久患鼻膿極臭者¶
　右以百草霜末冷水調服¶
芎藭散治鼻中涕清出腦冷所致¶
<pb:KR3e0059_WYG_010-26b>¶
　　通草　　　辛夷仁(各半/兩)北細辛(去苗/)甘遂¶
　　桂心　　　芎藭　　附子(各半兩/)¶
　右為末蜜圓綿裹納鼻中蜜封塞勿令氣泄圓如大¶
　麻子漸稍加大微覺小痛搗薑為圓即愈此方治腦¶
　冷所致然此疾亦有腦熱者亦有肺寒者素問云膽¶
　移熱於腦則辛頞鼻淵又曰腦滲為涕肺之液為涕¶
　當審治之¶
神效方治腦漏¶
<pb:KR3e0059_WYG_010-27a>¶
　　天麻　　　甘松　　　草烏(煨/)　　白芷¶
　　白附子(煨去/皮)川烏(湯泡/)　薄荷　　　細辛¶
　　川芎　　　蒼朮(炒/)　　甘草　　　防風(各五/錢)¶
　　全蝎(三錢/)　雄黄(二錢/)¶
　右共為細末用寒食麵打糊圓菉豆大毎服三十圓¶
　食後細嚼葱湯送下¶
竒方治鼻淵¶
　右用老刀豆文火焙乾為末毎服三錢酒下重者不¶
<pb:KR3e0059_WYG_010-27b>¶
　過三服即愈¶
又方治同上¶
　　辛夷(五錢/)　蒼耳仁(二錢/五分)白芷(一兩/)　薄荷(五分/)¶
　右為末毎服二錢水調下¶
又方治赤鼻方¶
　　硫黄(豆腐水煮三/次淨取二錢)　　　輕粉　　　白芷¶
　　陀僧(金色各/一錢)白礬(五分/)¶
　右共為細末以津唾搽之晩搽日洗去¶
<pb:KR3e0059_WYG_010-28a>¶
秘方治鼻中息肉¶
　右用藕節有毛處一節燒灰存性為細末吹患處¶
又方治鼻中流黄水不止¶
　右用絲𤓰近根三五寸燒灰存性酒調服¶
又方治赤鼻¶
　　生硫黄(一錢/)輕粉(一錢/)　杏仁(二七个/去皮)¶
　右為末生餅藥調臨卧時塗早則洗去¶
白圎散治肺風酒&KR1439;等疾¶
<pb:KR3e0059_WYG_010-28b>¶
　　生硫黄　　乳香　　生白礬¶
　右同研如粉每用手微爪動患處以藥擦之月日必¶
　愈¶
梔子仁圎治肺熱病發赤㿔即酒&KR1439;¶
　右以老山梔子仁為末鎔黄蠟等分圓如彈子大空¶
　心茶清嚼下忌酒炙一半月立效¶
治酒&KR1439;白鹽常擦為妙¶
齆鼻細辛散治鼻齆不聞香臭¶
<pb:KR3e0059_WYG_010-29a>¶
　　瓜蒂　　　北細辛¶
　右等分為末綿裹如豆大塞鼻中¶
通草膏治鼻塞清涕腦冷所致¶
　　通草　　　辛夷　　　細辛　　甘遂¶
　　桂心　　　川芎　　　附子¶
　右等分為末煉蜜圓綿裹納鼻中宻封閉勿令氣泄¶
　圓如麻子大稍加微覺搗薑汁為圎即愈¶
雄黄散治鼻齆¶
<pb:KR3e0059_WYG_010-29b>¶
　　雄黄(半錢/)　瓜蒂(二箇/)　緑礬(一錢/)　麝(少許/)¶
　右為末搐些子入鼻亦治息肉¶
鼻瘡甘露飲黄連阿膠圎¶
又方敷藥¶
　右用杏仁研乳汁傅之　或以烏牛耳垢傅　或黄¶
　栢苦參檳榔為末以猪脂研傅　或青黛槐花杏仁¶
　研傅¶
瓜丁散治齆鼻有息肉不聞香臭此藥傅之即化黄水¶
<pb:KR3e0059_WYG_010-30a>¶
㸃滴至盡不三四日遂愈不復作¶
　　瓜丁(即瓜/蒂也)　細辛¶
　右等分為末以綿裹如豆許塞鼻中須臾即通鼻中¶
　息肉俗謂之鼻痔無不效¶
消鼻痔方¶
　　瓜蒂　　　甘遂(各二錢/)白礬(枯/)　　螺青¶
　　草烏尖(各二分半/)¶
　右為末麻油搜令硬不可爛旋圎如鼻孔大用藥入¶
<pb:KR3e0059_WYG_010-30b>¶
　鼻内令達痔肉上其痔化為水肉皆爛下每日一次¶
　甚妙¶
灸法&KR0479;㑹在鼻心直上入髮際二寸再容豆是穴灸七¶
　壮又灸通天在&KR0479;㑹上一寸兩傍各一寸灸七壮左¶
　臭灸左右臭灸右俱臭俱灸曽用此法灸數人皆於¶
　鼻中去臭積一塊如朽骨臭不可言去此全愈¶
凡鼻頭微白者亡血也赤者血熱也酒客多有之若時¶
　行衂血不宜斷之或出至一二升不已即以龍骨為¶
<pb:KR3e0059_WYG_010-31a>¶
　末吹入凡九竅出血皆用此法甚良¶
　　　腋氣¶
蜘蛛散治胡臭熏人不可嚮邇者¶
　　大蜘蛛(一箇以黄泥入少赤石脂搗細入鹽少許杵/煉為一窠蜘蛛在内以火近燒通紅冷剖開)¶
　右一味為末臨卧入輕粉一字用酸醋調成膏傅腋¶
　下明早登厠必㵼下黒汁臭穢不可聞於遠僻處棄¶
　埋之免染人神良¶
六物散治漏腋腋下手掌足心隂下股裏常如汗濕汚¶
<pb:KR3e0059_WYG_010-31b>¶
衣¶
　　乾枸把根　乾薔薇根　甘草(各二兩/)胡粉¶
　　商陸根　　滑石(各一兩/)¶
　右為末以苦酒少許和塗當微汗出易衣更塗之不¶
　過三著便愈或一嵗復發又塗之¶
　　　中毒¶
石刻方治蠱毒無論年代近遠但煮一鴨卵挿銀釵於¶
内併噙之約一食頃取視釵卵俱黒即中毒也¶
<pb:KR3e0059_WYG_010-32a>¶
　　五倍子(二兩/)硫黄末(一錢/)甘草(三寸半/生半灸)丁香¶
　　木香　　　麝香　　輕粉(各少許/)糯米(二十粒/)¶
　右用水十分於瓶内煎取七分候藥面生皺皮為熟¶
　絹濾去滓通口服病人平正仰卧令頭髙覺腹中有¶
　物衝心者三即不得動若出以盆桶盛之如鰇魚之¶
　類乃是惡物吐罷飲茶一盞㵼亦無妨旋煮白粥補¶
　忌生冷油膩鮓醤十日後服解毒圎三五圎經旬復¶
解毒圎治誤食毒草并百物毒救人於必死¶
<pb:KR3e0059_WYG_010-32b>¶
　　板籃根(四兩乾者/淨洗日乾)　　　貫衆(一兩剉/去土)青黛(研/)¶
　　甘草(生各一兩/)¶
　右為末煉蜜圎如梧子大以青黛别為衣如稍覺精¶
　神恍惚惡心即是誤中諸毒急取藥十五圎爛嚼用¶
　新水送下即解或用水浸炊餅為圎尤妙如常服可¶
　三五圎大能解暑¶
泉僧方治金蠶蠱毒纔覺中毒先吮白礬味甘而不澁¶
次嚼黒豆不腥者是也¶
<pb:KR3e0059_WYG_010-33a>¶
　右以石榴根皮煎汁飲之即吐出活蟲無不愈者¶
礬灰散治中諸物毒¶
　　晉礬　　　建茶(各等分/)¶
　右為末毎服三錢汲新水調下得吐即效未吐再服¶
保靈丹治蠱毒諸毒一切藥毒神效¶
　　朱砂(淨細研/一兩)大山豆根(半/兩)雄黄　　黄丹¶
　　麝香　　　黄藥子　　續隨子(生杵末半/各二錢)¶
　　川巴豆(肥者取肉不/去油二錢半)　　斑蝥(二錢半足/去頭翅)¶
<pb:KR3e0059_WYG_010-33b>¶
　　糯米(半炒/半生)　赤蜈蚣(二條一灸/一生)¶
　右各修治入乳鉢研和於端午重陽臘日修合不令¶
　雞犬婦人見用糯米稀糊圎如龍眼核大隂乾磁合¶
　收每一圎好茶清吞下不得嚼破須臾病人自覺心¶
　頭如拽斷皮條聲将次毒物下或自口出或大便出¶
　嫩則是血老則成鱉或蜣蜋諸雜帶命之物藥圎凝¶
　血並下以水洗淨收可救三人如中毒口噤即挑開¶
　下藥或蛇蝎兩汗諸毒以好醋磨傅患處立解服藥¶
<pb:KR3e0059_WYG_010-34a>¶
　已效如知毒害之家不必研究若訴之其毒再發不¶
　救瘥後更忌酒肉毒食一月惟軟飯可也或急用但¶
　擇吉日精潔修合¶
萬病解毒圎治蠱毒挑生毒藥毒草毒¶
　　文蛤(即五倍/子兩半)山茨菰(即金燈花根/一兩洗焙)　　麝香(二錢/)¶
　　大山豆根　續隨子(取仁去油留/性各半兩)　　糯米¶
　　朱砂　　　雄黄(各二/錢)　紅牙大㦸(洗兩/二)¶
　右先以五味藥入木臼搗羅為末次研麝續隨子朱¶
<pb:KR3e0059_WYG_010-34b>¶
　砂雄黄夹和糯米糊圎分作三十五圎端午七夕及¶
　冬至日淨室修合毎服一圎生薑蜜水磨下井水浸¶
　研傅所患處解毒收瘡救病神妙朱砂雄黄乃攻五¶
　毒第一¶
青黛雄黄散凡始覺中毒及蛇蟲咬癰疽纔作服此則¶
　毒氣不聚¶
　　上好青黛　　　　　　雄黄(等分/)¶
　右為末新汲水調下二錢¶
<pb:KR3e0059_WYG_010-35a>¶
辰砂圎治蠱毒従酒食中著者端午日合¶
　　辰砂(另研/)　雄黄(别研/水飛)　赤脚蜈蚣　續随子(各一/兩)¶
　　麝香(一分/)¶
　右為末糯米飲圎如雞頭大若覺中毒即以酒下一¶
　圎蛇蝎所螫醋磨塗之¶
單方¶
　　蠶退紙(不拘多少以麻/油紙撚炒存性)¶
　右為末新水調一錢頻服諸中毒面青脈絶昏迷如¶
<pb:KR3e0059_WYG_010-35b>¶
　醉口噤吐血服之即蘇¶
甘薺湯治蠱毒多因假毒藥以投之知時宜煮大豆甘¶
草薺苨汁飲之通治諸藥毒¶
國老飲治蠱毒¶
　　白礬末　　甘草末¶
　右等分清水調下或吐黒涎一兩椀或瀉亦驗¶
解諸毒殺腹内毒蟲¶
　右用藍青葉多研水調服¶
<pb:KR3e0059_WYG_010-36a>¶
又方解諸毒¶
　右以黄連甘草節濃煎服效¶
獨勝散解藥毒蠱毒蟲蛇諸毒¶
　　大甘草節(以真麻油浸年/嵗愈多愈妙)¶
　右取甘草嚼或以水煎服神效¶
挑生毒升麻湯治肋下忽腫起如生癰癤状頃刻間大¶
如碗此即中挑生毒也俟五更以菉豆細嚼試若香甜¶
則是¶
<pb:KR3e0059_WYG_010-36b>¶
　　川升麻(為細末/)¶
　右取冷熟水調二大錢連服之若洞泄出如葱數莖¶
　根鬚皆具腫即消縮宜煎平胃散調補兼進白粥¶
又方治魚肉瓜果湯茶皆可挑生初中毒覺胸腹稍痛¶
明日漸加攪刺滿十日則物生能動騰上胸痛沈下則¶
腹痛積以瘦悴此候也¶
　其法在上膈則取之用熱茶一甌投膽礬半錢於中¶
　候礬化盡通口呷服良久以雞翎探喉即吐出毒物¶
<pb:KR3e0059_WYG_010-37a>¶
　在下膈即㵼之以米飲下鬱金末二錢毒即㵼下乃¶
　擇人參白水各半兩碾末同無灰酒半升納瓶内慢¶
　火熬半日許度酒熟取温温服之日一盞五日乃止¶
　在便飲食¶
竒方治一切毒¶
　白扁豆曬為末新汲水下二三錢䪺服得利則安¶
解砒毒方¶
　右用菉豆半升細擂去滓以新汲水調通口服¶
<pb:KR3e0059_WYG_010-37b>¶
　或用真靛花二錢分作二服以井花水濃調服　紫¶
　河車研水調服　黒鉛井水磨下　濃研青藍汁磨¶
　甘草節同服　生麻油一盞飲之不能飲灌之立見¶
　起死　此毒於肉飯中得之則易治飲酒中得之則¶
　酒氣散歸百脈難治若在胷膈作楚則用稀涎散吐¶
　之若在腹中作楚急服雄黄圎㵼之徐服參苓白术¶
　散無恙矣仍忌雞鵝肉數日¶
又方用早禾稈燒灰新汲水淋汁絹巾濾過冷服一椀¶
<pb:KR3e0059_WYG_010-38a>¶
　毒從下利即安¶
又方用旋刺下羊血鷄鴨血熱服兼解鼠莽毒及丹藥¶
　毒¶
又方藍飲子解砒毒及巴豆毒用藍根沙糖二味相和¶
　擂水服之或更入薄荷汁尤妙¶
又方¶
　　白扁豆　　青黛　　甘草(各等分/)巴豆(一邉去/殻)¶
　右為末以沙糖一大塊水化開調一盞飲之毒隨利¶
<pb:KR3e0059_WYG_010-38b>¶
　之却服五苓散之類¶
觧射罔毒以生藍汁大小豆汁服效¶
解巴豆毒寒水石磨水服效　黄連汁菖蒲屑汁亦效¶
觧天雄附子烏頭毒防風&KR0037;肉濃煎湯服¶
解丹毒地漿服最妙¶
解一切&KR0818;毒掘新地窟取真黄土以冷水於内攪之令¶
　濁澄少頃取飲之可解亦拾楓木&KR0818;食之令人笑不¶
　止¶
<pb:KR3e0059_WYG_010-39a>¶
又方用芫花生為末毎一錢汲新水下以利為准菌之¶
　毒者盖因蛇蟲毒氣熏蒸所致¶
又解諸毒用玉簪花根擂水服¶
中諸藥毒用甘草黒豆淡竹葉等分剉散水一椀濃煎¶
　服¶
解鼠莽毒用金線蟲草根磨水服之即愈或用烏桕根¶
　擂水亦好¶
又方用枯過明礬同極等好茶末少許新汲冷水調服¶
<pb:KR3e0059_WYG_010-39b>¶
　累有效驗¶
又方用大黒豆煮汁服之如欲試其驗先刈鼠莽苗葉¶
　以豆汁澆其根従此敗爛不復生矣¶
治猘犬傷或經久復發無藥可療者用之極驗¶
　　雄黄(色黄而明者/五錢)　　麝香(五分/)¶
　右各研和勻用酒調二錢服如不肯服者則撚其鼻¶
　而灌之服藥後必使得腫切勿驚起任其自醒候利¶
　下惡物再進前藥即見效矣終身禁食犬肉蠶蛹此¶
<pb:KR3e0059_WYG_010-40a>¶
　毒再發則不可救¶
又方用斑蝥大者二十一隻去頭足翅以糯米一勺先¶
　将斑蝥七隻入米内於微火上炒不令米赤去此斑¶
　蝥别入七隻再於前米内炒令斑蝥色變復去之又¶
　别入七隻如前法炒米出青煙為度去斑蝥不用以¶
　米研為粉用冷水入清油少許空心調服頃又再進¶
　一服以小便利下惡毒為度如不利再進一服利後¶
　或腹肚疼痛急用冷水調青靛服之以解其毒否則¶
<pb:KR3e0059_WYG_010-40b>¶
　有傷或煎黄連水亦可不宜便食熱物¶
蜈蚣毒用清油燈心㸃燈以傷處於煙上熏之其痛即¶
　止或用雞糞塗之　嚼呉茱萸擦之立效¶
又方蜘蛛一枚安置於傷處飲出毒氣用冷水一椀在¶
　傍如蜘蛛死即投水中救活痛未止再換蜘蛛痛止¶
　為度¶
蜂蠆毒用野芋葉擦之如不便急以手就頭爬垢膩傅¶
　之或用鹽擦¶
<pb:KR3e0059_WYG_010-41a>¶
斑蝥毒澤蘭葉挼汁飲之乾者為末白湯調下¶
鱔鱉蝦蟆毒生豉一大合新汲水半椀浸令豉水濃䪺¶
　服之即瘥此三物令人小便秘臍下蔽痛有至死者¶
河豚魚毒一時困怠急以清油多灌之使毒物盡吐出¶
　為愈白礬為末湯調服河豚能殺人服此毒自消¶
蛇傷毒貝母為末酒調令患者盡量飲之䪺久酒自傷¶
　處為水流出候水盡却以藥滓傅瘡上若所傷至垂¶
　死但有少氣服此即活¶
<pb:KR3e0059_WYG_010-41b>¶
又方惡蛇咬傷傾仆不可療者香白芷為末麥門冬去¶
　心濃煎湯調下頃刻咬處出黄水盡腫消皮合仍用¶
　此藥滓塗傷處¶
又方治毒蛇所傷北細辛川白芷各五錢雄黄二錢為¶
　末又另研麝香少許毎服二錢温酒調下¶
又方五靈脂一兩雄黄半兩為末酒調二錢服仍塗傷¶
　處¶
又方冷水洗後用茱萸二合水一椀研取汁服以滓傅¶
<pb:KR3e0059_WYG_010-42a>¶
虎傷生葛汁服兼洗傷處白礬為末納瘡口中痛止立¶
　效¶
蜘蛛咬嚼薤白傅雄黄亦可遍身腫服藍汁¶
狗咬杏仁研細先以葱湯洗然後以此塗傷處¶
又方萆麻子五十粒去殻井水研成膏先以鹽水洗咬¶
　處次以此膏敷貼或用虎膏及虎骨末傅¶
狗咬涎文瘡令人昏悶浸椒水調莽草末塗之¶
又方白礬為末摻瘡内裹之亦效¶
<pb:KR3e0059_WYG_010-42b>¶
馬咬鞭梢燒灰塗之獨顆栗子燒灰貼亦妙¶
蚯蚓咬或於地上坐卧不覺咬腎隂腫鹽湯温洗數次¶
　效¶
猫咬薄荷汁塗之¶
蠶咬苧汁塗之¶
鼠咬猫毛燒灰麝香少許津唾調傳¶
壁虱蜈蚣萍曬乾燒煙薫之則去青鹽水遍洒床席上¶
　即絶¶
<pb:KR3e0059_WYG_010-43a>¶
壁鏡咬毒人必死燒桑柴灰用水煎三四沸濾汁調白¶
　礬末塗瘡口兼治蛇毒或醋磨雄黄塗之¶
蝎螫痛不可忍白礬半夏等分為末釅醋調貼痛止毒¶
　出¶
八脚蟲傷方其蟲隱於壁間以口水射人徧體生瘡如¶
　湯火傷用烏雞翎燒炙雞子白調塗效¶
灸法凡猘犬所嚙未盡其惡血毒者灸上一百壮巴後¶
　灸每日一壮若不血出刺出其血百日灸乃止禁飲¶
<pb:KR3e0059_WYG_010-43b>¶
　酒及猪犬肉蛇傷亦灸傷處¶
　　　諸蟲¶
烏梅圎治蚘厥令病者静而復煩臓寒蚘上入膈故煩¶
須臾復上得食而嘔又煩者蚘聞食臭出其人自吐¶
　　烏梅(去核/十箇)　當歸　　川椒(去目汗/)細辛¶
　　附子(炮去/皮臍)　桂心　　人參　　　黄蘗(各六分/)¶
　　乾薑(炮兩/一)　黄連(一兩/三錢)¶
　右為末以苦酒漬烏梅一宿去核蒸之五斗米下熟¶
<pb:KR3e0059_WYG_010-44a>¶
　搗成泥和藥相得納臼中與蜜杵一二百下圎如梧¶
　子大食前飲服十圎稍加至二十圓¶
集效圎治因臓腑虛弱或多食甘肥致蚘蟲動作心腹¶
絞痛發則腫聚往来上下痛有休止腹中煩熱口吐涎¶
沫是蚘咬宜服此藥若積年不瘥服之亦愈又治下部¶
有蟲生痔痒痛¶
　　木香　　　鶴虱(炒/)　　檳榔　　　訶子(煨核/去)¶
　　蕪荑(炒餅/)　附子(炮去/皮臍)　乾薑(炒各七/錢半)大黄(剉炒半/一兩)¶
<pb:KR3e0059_WYG_010-44b>¶
　右為末蜜圎梧桐子大每服三十圎食前橘皮湯下¶
　婦人醋湯下¶
什蟲散¶
　　雷丸(二箇/)　雞心檳榔(二/箇)鶴虱(一錢/)　史君子(七箇/去殻)¶
　右為末入輕粉少許分作兩服當晚用豬精肉一兩¶
　切成片以皂角漿浸一宿至五更微火炙熟又用些¶
　清油拭肉候温取一服藥末摻於肉上略烘過空腹¶
　食之至巳刻蟲自下乃飲食¶
<pb:KR3e0059_WYG_010-45a>¶
貫衆酒取寸白諸蟲五更嚼肉一片莫吞俟蟲尋肉其¶
　頭向上却吐出肉嚼史君子三箇并輕粉一字少頃¶
　以當晚所煎貫衆酒吞解毒雄黄圎七粒即㵼下皆¶
　蟲也¶
下寸白蟲東邉石榴根煎湯調檳榔末服之即下先将¶
　猪肉一塊含在口中嚥津下勿食之須臾去肉¶
　　　救急¶
救自縊法凡自縊髙懸者徐徐抱住解繩不得截斷上¶
<pb:KR3e0059_WYG_010-45b>¶
　下安被卧又以一人脚踏其兩肩手挽其髪常令弦¶
　急勿使緩縦一人以手據按胸上數摩動之一人摩¶
　将臂肘屈伸之若已强直但漸屈之并按其腹如此¶
　一時頃雖得氣従口出呼吸眼開仍引按不住須臾¶
　以少桂湯及粥清灌令喉潤漸漸能嚥乃止更令兩¶
　人以管吹其兩耳此法最好無不活者自旦至暮雖¶
　冷亦可救暮至旦隂氣盛為難¶
救溺水急解去死人衣帶灸臍中即活令兩人以筆管¶
<pb:KR3e0059_WYG_010-46a>¶
　吹其耳中¶
又法凡人溺水者救上岸即将牛一頭却令溺水之人¶
　将肚横覆在牛背上兩邉用人扶䇿徐徐牽牛而行¶
　以出腹内之水如醒即以蘇合香圎之類或老薑擦¶
　牙¶
又方雖溺死一宿尚可救搗皂角以綿裹納下部須臾¶
　出水即活又将醋半盞灌鼻中¶
又法以屈死人兩脚著生人背上以死人背貼生人背¶
<pb:KR3e0059_WYG_010-46b>¶
　擔走吐水即活¶
又熬熱沙或炒熱灰将溺者埋於其中従頭至脚水出¶
　七孔即活¶
又以酒壜一个以紙錢一把燒放壜中急以壜口覆溺¶
　水人面上或臍上冷則再燒紙錢於壜内覆面上去¶
　水即活數方皆效奈人不諳曉多以為氣絶而不與¶
　救療可憐也其便而用之¶
救凍死四肢强直口噤只有微氣者用大釜炒灰令暖¶
<pb:KR3e0059_WYG_010-47a>¶
　以囊盛熨心上冷即換之候目開以温酒及清粥稍¶
　與之若不先温其心便将火灸冷氣與火爭必死¶
又法用氊或藁薦裹之以案繫定放平穩處令兩人對¶
　面輕輕滚轉往来如捲氊法四肢温和即活¶
救魘死不得著燈火照亦不得近前急喚多殺人但痛¶
　咬其足跟大母指甲邉并多唾其面即活如不醒者¶
　移動處些子徐喚之若元有燈即得如無燈切不可¶
　用燈照又用筆管吹兩耳或以皂角末吹兩鼻内或¶
<pb:KR3e0059_WYG_010-47b>¶
　以鹽湯灌之或搗韭汁半盞灌鼻中冬月掘根研汁¶
　用¶
灸法救魘寐一切卒死及諸暴絶證用藥或不效急搯¶
　人中穴及兩脚大母指内離甲一薤葉許各灸三五¶
　壮即活臍中灸百壮亦效¶
破棺散治魘寐卒死及為牆壁竹木所壓水溺金瘡卒¶
到悶絶産婦惡血衝心諸暴絶證¶
　　半夏(湯洗七次去渣不拘多少/)¶
<pb:KR3e0059_WYG_010-48a>¶
　右為末每一大豆許吹入鼻中即活但心頭温者一¶
　日可活皂角末亦效¶
又方用葱黄心或韭黄男左女右鼻中刺入深四五寸¶
　令目中出血即活¶
又方視上唇裏有如黍米粒以針挑破¶
單方治胸脇腹内絞急切痛如鬼擊之状不可按摩或¶
　吐血口中衂血用熟艾如拳大水五盞煮三盞頻服¶
又方鹽一盞水二盞和服以冷水噀之吐即瘥¶
<pb:KR3e0059_WYG_010-48b>¶
又方蓬莪术酒研服一盞¶
備急散治卒中惡風氣忤迷絶不知人用乾薑大黄各¶
　一兩巴豆仁十五粒各研細以水三合灌服¶
雄朱散或到客舎官馹及乆無人居冷房睡中為鬼物¶
所魘但聞其人吃吃作聲便令人呌喚如不醒不急救¶
則死¶
　　牛黄　　　雄黄(各一錢/)大朱砂(半錢/)¶
　右為末每排一錢床下燒一錢用酒調灌之¶
<pb:KR3e0059_WYG_010-49a>¶
又方桃栁枝取東邉者各三七寸煎湯二盞候温并灌¶
　服¶
又方竈心土搥碎為末每服二錢新汲井花水調灌更¶
　挑半指甲許吹入鼻中¶
朱犀散治中惡中忤鬼氣其證暮夜或登厠或出郊野¶
或遊空冷屋室或人所不至之地忽然眼見鬼物鼻口¶
吸著惡氣驀然倒地四肢厥冷兩手握拳鼻口出清血¶
性命逡巡須臾不救此證與尸厥同但腹不鳴心脇俱¶
<pb:KR3e0059_WYG_010-49b>¶
暖凡此切勿移動即令親眷人人圍繞打鼓燒火或燒¶
麝香安息香蘓木樟木之類立候其醒方可移歸¶
　　犀角(半兩鎊/屑研末)生麝香　　大朱砂(各一分/)¶
　右為末每服二錢新汲井水調灌之¶
又方雄黄為末每服一錢桃枝葉煎湯調灌下¶
又方故汗衣須用内衣久遭汙者佳男用女衣女用男¶
　衣燒灰為末每服二錢百沸湯調下¶
又方治客忤中惡多於道路在外得之令人心腹絞痛¶
<pb:KR3e0059_WYG_010-50a>¶
漲滿氣衝心胷不急治即殺人¶
　好京墨為末調二錢服或瓦器盛湯用衣襯貼熱湯¶
　於肚上轉移温湯冷别換¶
　　　骨鯁¶
骨鯁入喉以縮砂甘草等分為末以綿裹少許噙之旋¶
　吐嚥津久之隨痰出¶
又方以野苧根淨洗搗爛如泥每用龍眼大如被雞骨¶
　所傷以雞羮化下魚骨則以魚汁化下¶
<pb:KR3e0059_WYG_010-50b>¶
又方用金鳯花子嚼爛噙下無子用根亦可口中骨自¶
　下便用温水灌嗽免損齒雞骨尤效¶
玉屑無憂散治誤吞骨鯁哽塞不下¶
　　𤣥參　　　貫衆　　　滑石　　縮砂仁¶
　　黄連　　　甘草　　　茯苓　　山豆根¶
　　荆芥穗(各半/兩)寒水石(煅/)　鵬砂(各三錢/)¶
　右為末每一錢先抄入口以新水嚥下¶
蜜綿法通治諸鯁用薤白煮令半熟以線繫定手捉線¶
<pb:KR3e0059_WYG_010-51a>¶
　少嚼薤白嚥之度薤至鯁處引鯁即出矣一法綿一¶
　小塊以蜜煮用如前法¶
又方以朴消研細對入雞蘇圓别圎如彈子大仰卧含¶
　化不過三四圎自然化之¶
又方以南鵬砂新汲水滌洗噙化其骨脫然而失¶
又方以貫衆濃煎一盞半分三服連進片時一咯而骨¶
　出¶
神效解毒圎收蔵年深愈見神效¶
<pb:KR3e0059_WYG_010-51b>¶
　　青靛花(六兩/)天黄　　　山豆根(各四/兩)朴消(一錢/)¶
　　黄藥子(二兩/半)白藥(二兩/半)　自然銅(四兩/)貫衆¶
　　山梔子　　宣連　　　楮實子　　山茨姑(各二/兩半)¶
　　白滑石(一斤十/二兩)　　　　鉛光石　　芭蕉自然汁¶
　右為末糯米糊和藥一千杵隂乾不可見日不然析¶
　去一料可作一千圎却用鉛光石打光　諸般骨鯁¶
　井水磨下一圎作勢一吞即下　頬腮焮腫咽喉飛¶
　瘍清油調水磨化　酒毒腸風下血薄荷湯　赤眼¶
<pb:KR3e0059_WYG_010-52a>¶
　腫痛井水金蠶蠱毒黄連水　蛇犬蜂螫蜈蚣毒用¶
　水磨塗傷處　誤吞竹木棘刺井水　諸般惡毒用¶
　新汲水¶
魚骨鯁以橄欖食即下無則核搗為末用流水調下¶
又方獺爪於咽喉下外爬自下¶
獸骨鯁象牙梳或牙笏等磨水嚥下桑木上蟲屑米醋¶
　煎灌嗽自下¶
備急圎療心腹諸卒暴百病中惡客忤心腹脹滿卒痛¶
<pb:KR3e0059_WYG_010-52b>¶
如刀所刺氣急口禁¶
　　乾薑(一兩/炮)　巴豆(去皮油/二兩)　大黄(二兩/)¶
　右為末煉蜜圎梧桐子大每服三十圎不拘時温水¶
　下¶
誤吞蜈蚣以生猪血令病人喫須臾生清油灌口中惡¶
　心其蜈蚣滚在血中吐出繼與雄黄細研水服愈¶
誤吞銅物不能化者濃煎縮砂湯服其銅自下又用生¶
　荸薺研爛服其銅自化細研堅炭為末米飲下於大¶
<pb:KR3e0059_WYG_010-53a>¶
　便内㵼下如烏梅状¶
　　　怪疾　　得效四十六方¶
項上生瘡如櫻桃大有五色瘡破則項皮斷但逐日飲¶
　牛乳自消¶
寒熱不止經日後四肢堅如石以物擊之一似鐘磬聲¶
　日漸瘦惡用茱萸木香等分煎湯飲即愈¶
大腸頭出寸餘痛苦直候乾自退落又出名為截腸病¶
　若腸盡乃不治但初覺截餘可治用芝麻油器盛之¶
<pb:KR3e0059_WYG_010-53b>¶
　以臋坐之飲大麻子汁數升愈¶
口鼻中腥臭水流以椀盛之有鐵色蝦魚如粳米大走¶
　躍不住以手捉之即化為水此肉壞矣任意饌食雞¶
　肉愈¶
腹上麻痺不仁多煮葱白喫之自愈¶
婦人小便中出大糞名交腸服五苓散效如未盡愈可¶
　用舊幞頭燒灰酒服之¶
兩足心凸如腫上面生黒色豆瘡硬如釘子釘了履地¶
<pb:KR3e0059_WYG_010-54a>¶
　不得脛骨生碎眼髓流出身發寒顫惟思飲酒此是¶
　肝腎氣冷熱相吞用炮川烏頭末傅之煎韭子湯服¶
　效¶
凡腹脹經久忽㵼數升晝夜不止服藥不驗乃為氣脫¶
　用益智子煎濃湯服立愈¶
四肢節脫但有皮連不能舉動名曰筋解用酒浸黄蘆¶
　三兩經一宿取出焙乾為末每服二錢酒調下服盡¶
　安¶
<pb:KR3e0059_WYG_010-54b>¶
玉莖硬不痿精流無歇時時如針状揑之則脆乃為腎¶
　滿漏疾韭子破故紙各一兩為末每服三錢水一盞¶
　煎至六分每日三次飲之愈則住服¶
咽喉間生肉層層相疊漸漸腫起不痛多日乃有竅子¶
　臭氣自出遂退飲食用臭橘葉煎湯連服愈¶
腹中如鐵石臍中水出旋變作蟲行之状繞身匝啄痒¶
　痛難忍撥掃不盡用濃煎蒼术湯浴之以蒼术末入¶
　麝香少許水調服痊¶
<pb:KR3e0059_WYG_010-55a>¶
眼前常見諸般禽蟲飛走以手捉之則無乃肝膽經為¶
　疾用酸棗仁羌活𤣥明粉青箱子花各一兩為末每¶
　服二錢水一大盞煎至七分和滓飲一日三服¶
大腸蟲出不斷斷之復生行坐不得用鶴虱末水調五¶
　錢服之自愈¶
眼睛垂出至鼻如黒角色痛不可忍或時時大便血出¶
　其名曰肝脹用羌活煎汁服數盞自愈¶
腹中有物作聲隨人語言用板藍汁一盞分五服服之¶
<pb:KR3e0059_WYG_010-55b>¶
　又名應聲蟲當服雷丸自愈¶
有飲油五升以来方始快意長得喫則安不爾則病此¶
　是髪入胃被氣血裹了化為蟲也用雄黄半兩為末¶
　水調服蟲自出如蟲活者置於油中逡巡間連油撥¶
　之長江¶
治卧於床四肢不能動只進得食好大言説喫物謂之¶
　失說物望病治如說食猪肉時便云爾喫猪肉一䪺¶
　病者聞之即喜遂置肉令病人見臨要却不與喫此¶
<pb:KR3e0059_WYG_010-56a>¶
　乃失他物望也當自睡中涎出便愈¶
手十指節斷壞惟有筋連無節肉蟲出如燈心長數尺¶
　餘遍身縁毛卷名曰血餘以茯苓胡黄連煎湯飲之¶
　愈¶
遍身忽皮底混混如波浪聲痒不可忍抓之血出不能¶
　解謂之氣奔以人參苦杕青鹽細辛各一兩作一服¶
　水二椀煎十數沸去滓飲盡便愈¶
眼白人渾黒見物依舊毛髪直如鐵條雖能飲食不語¶
<pb:KR3e0059_WYG_010-56b>¶
　如醉名曰血潰用五靈脂為末二錢酒調下¶
因著艾灸訖火痂便退落瘡内鮮肉片子飛如蝶形状¶
　騰空去了痛不可忍是血肉俱熱用大黄朴消各半¶
　兩為末水調下微利即愈¶
臨卧渾身虱出約至五升隨至血肉俱壞每宿漸多痒¶
　痛不可言状惟喫水卧牀晝夜號哭舌尖出血不止¶
　身齒俱黒唇動鼻開但飲鹽醋湯十數即安¶
眼赤鼻張大喘渾身出斑毛髪如銅銕乃目中熱毒氣¶
<pb:KR3e0059_WYG_010-57a>¶
　結於下焦用白礬滑石各一兩為末作一服水三椀¶
　煎至半令不住飲候盡乃安¶
有蟲如蟹走於皮下作聲如小兒啼為筋肉之化雷丸¶
　雄黄各一兩為末摻在猪肉片上炙熟喫盡自安¶
手足甲忽然長倒生肉刺如錐痛不可忍喫葵菜自愈¶
鼻中毛出晝夜可長一二尺漸漸麄圎如繩痛不可忍¶
　雖痛摘一莖即後更生此因食猪羊血過多遂生用¶
　乳香硇砂各一兩為末以飯圎梧桐子大空心臨卧¶
<pb:KR3e0059_WYG_010-57b>¶
　各一服水下十粒自然退落¶
面上及徧身生瘡似猫兒眼有光彩無膿血但痛痒不¶
　常飲食減少冬則更甚名白寒瘡多喫魚雞韮葱自¶
　愈¶
脇破腸出臭穢急以香油摸腸用手送入煎人參枸杞¶
　淋之皮自全矣喫羊腎粥十日即愈¶
口鼻中氣出盤旋不散凝如黒盖色過十日漸漸至肩¶
　曽與肉相連堅勝金石鐵無由飲食此多因瘧後得¶
<pb:KR3e0059_WYG_010-58a>¶
　之煎澤㵼湯日飲三盞連服五日愈¶
徧身忽然肉出如錐既痒且痛不能飲食此名血擁若¶
　不速治潰而膿出以赤皮葱燒灰淋洗喫豉湯數盞¶
　自安¶
眉毛摇動目不能視交睫喚之不應但能飲食有經日¶
　不效者用蒜三兩取汁酒調下即愈¶
毛竅節次血出若血不出皮脹膨如鼓須臾眼鼻口被¶
　氣脹合此名脈溢飲生薑水汁各一二盞即安¶
<pb:KR3e0059_WYG_010-58b>¶
忽然氣上喘不能語言口中汁流吐逆齒皆摇動氣出¶
　轉大則悶絶蘓復如是名曰傷寒併熱霍亂用大黄¶
　人參末各半兩水二盞煎至一盞去滓熱服可安¶
口内生肉毬臭惡自己惡見有根線長五寸餘如釵股¶
　吐毬出以飲食了却吞其線以手輕揑痛徹於心困¶
　不可言用水調生麝香一錢服三日驗¶
渾身生燎炮如甘棠棃毎箇破出水内有石一片如指¶
　甲大泡復生抽盡肌膚肉不可治急用荆三稜蓬莪¶
<pb:KR3e0059_WYG_010-59a>¶
　术各五兩為末下三服酒調連進愈¶
頭面發熱有光色他人手近之如火燒人用蒜汁半兩¶
　汁調下吐如蛇状遂安¶
人自覺自形作兩人並卧不别真假不語問亦無對乃¶
　是離魂用辰砂人參茯苓濃煎湯服之真者氣爽假¶
　者化也¶
男子自幼喜飲酒至成丁後日飲一二斗不醉片時無¶
　酒呌呼不絶全不進食日就羸弱令其父用手巾縳¶
<pb:KR3e0059_WYG_010-59b>¶
　住其手足不令動摇但扶少立却取生辣酒一壜就¶
　於其子口邉打開其酒氣衝入口中病者必欲取飲¶
　堅不可與之須臾口中忽吐物一塊直下壜中即用¶
　紙封裹壜口用猛火燒滚約酒乾一半却開視之其¶
　一塊如猪肝様約三兩重週回有小孔如針眼不可¶
　數計棄之於江飲食復舊雖滴酒不能飲矣¶
夜間飲水誤吞水蛭入腹經停月餘日必生下小蛭能¶
　食人肝血腹痛不可忍面目黄瘦全不進食若不早¶
<pb:KR3e0059_WYG_010-60a>¶
　治能令人死用田中乾泥一小塊小死魚三四箇将¶
　猪脂溶攪勻用巴豆十粒去殻膜研爛入泥内為圎¶
　菉豆大用田中冷水吞下一圎小兒只用三圎至五¶
　圎須臾大小水蛭一時皆㵼出却以正方四物湯加¶
　黄耆煎服生血補理(方見婦人科通治類/)¶
婦人産後忽兩乳伸長細小如腸垂下直過小肚痛不¶
　可忍危亡須臾名曰乳懸将川芎當歸各二斤半斤¶
　剉散於瓦石器内用水濃煎不拘時候多少温服餘¶
<pb:KR3e0059_WYG_010-60b>¶
　一斤半剉作大塊用香爐慢火逐旋燒煙安在病人¶
　面前卓子下要煙氣直上不絶令病人低頭伏卓子¶
　上将口鼻及兩乳常吸煙氣直候用此一料藥盡看¶
　病證如何或未全安略縮減再用一料如前法煎服¶
　及燒煙熏吸必安如用此二料已盡雖兩乳略縮上¶
　而不復舊用冷水磨萆麻子一粒於頭頂心上塗片¶
　時即洗去則全安矣¶
婦人臨産服催生藥驚動太早未嘗離經而用力太過¶
<pb:KR3e0059_WYG_010-61a>¶
　以致肓膜有傷産後水道中垂出肉線一條約三四¶
　尺長牽引心腹痛不可忍以手微動之則痛苦欲絶¶
　先服失笑散數服仍用老薑三斤淨洗不去皮於石¶
　鉢臼内研爛用清油二斤拌勻入鍋内炒熟以油乾¶
　焦為度先用熟絹一段約五尺長摺作結方令穩重¶
　婦人輕輕盛起肉線使之屈曲作一團納在水道口¶
　却用絹袋兠裹油薑稍温傳在肉線上熏覺薑漸冷¶
　又用熨斗火熨熱使之常有薑氣如薑氣已過除去¶
<pb:KR3e0059_WYG_010-61b>¶
　又用新者如此熏熨一日一夜其肉線已縮入半再¶
　用前法越兩日其肉線盡入腹中其病全安却再服¶
　失笑散芎歸湯補理切不可使肉線斷作兩截則不¶
　可醫¶
有人患癆瘵兩年諸藥不效一日無肉味其腹痛不可¶
　忍又恐傳染移在空房候其自終經停三日病者腹¶
　痛氣息将絶思憶肉味之急忽有人惠雞子三枚其¶
　病人俛仰取火低頭取瓦銚煎熟吹火屢燃屢滅鼻¶
<pb:KR3e0059_WYG_010-62a>¶
　中如有所碍将熟間忽&KR0329;噴一聲有紅線一條自鼻¶
　中出牽抽約二尺長趨下瓦銚中病人知是怪物急¶
　用椀覆煎銚中盡力燒火不住其銚欲裂方住火開¶
　銚視之乃是小蟲一條頭目皆具已煅死如鐵線様¶
　即以示其家人後棄之於江其病即安¶
居民迯避石室中賊以煙火熏之欲死迷悶中摸索得¶
　一束蘿蔔嚼汁下咽而甦又炭煙熏人往往致死含¶
　蘿蔔一片著口中煙氣不能毒人或預曝乾為末備¶
<pb:KR3e0059_WYG_010-62b>¶
　用亦可或新水擂爛乾蘿蔔飲之亦可¶
自行被攧穿斷舌心血出不止以米醋用雞翎刷所斷¶
　處其血即止仍用真蒲黄杏仁去皮尖鵬沙少許研¶
　為細末煉蜜調藥稀稠得所噙化而安¶
身上及頭面肉上浮腫如蛇状者用雨滴堦磚上苔痕¶
　一錢水化開塗蛇頭立消¶
　¶
　世醫得效方卷十¶
