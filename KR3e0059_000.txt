# -*- mode: mandoku-view; -*-
#+TITLE: 世醫得效方
#+DATE: 2015-08-24 23:06:13.779757
#+PROPERTY: ID KR3e0059
#+PROPERTY: BASEEDITION WYG    
#+PROPERTY: JUAN 提要
<pb:KR3e0059_WYG_000-1a>¶
欽定四庫全書　　　　　子部五¶
　世醫得效方　　　　　　醫家類¶
　　提要¶
　　　　(臣/)等謹案世醫得效方二十卷元危亦林撰¶
　　　　亦林字達齋南豐人官本州醫學教授是編¶
　　　　積其髙祖以下五世所集醫方合而成書一¶
　　　　曰大方脈科分子目九十有一二曰小方脈¶
　　　　科分子目七十有一三曰風科分子目十四¶
<pb:KR3e0059_WYG_000-1b>¶
　　　　曰産科兼婦人雜病科分子目三十有三五¶
　　　　曰眼科分子目十二六曰口齒兼咽喉科分¶
　　　　子目六七曰正骨兼金鏃科分子目二十九¶
　　　　八曰瘡腫科分子目二十四共十九卷附以¶
　　　　孫真人養生法節文一卷其總目針灸一科¶
　　　　有録無書校檢其文皆散附各科之中葢標¶
　　　　題疎舛實非闕佚自序稱剏始于天厯元年¶
　　　　迄功于後至元三年其用力亦云勤篤前有¶
<pb:KR3e0059_WYG_000-2a>¶
　　　　至元五年太醫院題識備列院使十一人同¶
　　　　知院事二人僉院事二人判官二人經厯二¶
　　　　人都事二人掾史一人銜名葢江西官醫提¶
　　　　舉司以是書牒醫院下諸路提舉司重校覆¶
　　　　白于醫院而後刋行亦頗矜慎序中稱其髙¶
　　　　祖遇仙人董奉二十五世孫傳其秘方雖技¶
　　　　術家依託之言不足深詰而所載古方至多¶
　　　　皆可以資考據未可以罕所發明廢之也乾¶
<pb:KR3e0059_WYG_000-2b>¶
　　　　隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
#+PROPERTY: JUAN 題識
<pb:KR3e0059_WYG_000-3a>¶
世醫得效方題識¶
南豐危亦林世醫得效方編次有法科目無遺江西提¶
舉司校正之牋上于院下諸路提舉司重校之復白于¶
院院之長貳僚屬皆曰善付其屬俾綉梓焉噫是方之¶
效豈以此一言而遂傳歟至元五年太醫院識¶
#+PROPERTY: JUAN 銜名
<pb:KR3e0059_WYG_000-4a>¶
世醫得效方銜名¶
　　掾　　　　　　　　　　　　　　　　史䝉　智¶
　　奉　直　大　夫　太　醫　院　都　事郭　毅¶
　　承　直　郎　太　醫　院　都　事阿老丁¶
　　奉　直　大　夫　太　醫　院　經　厯田守信¶
　　奉　直　大　夫　太　醫　院　經　厯卜顔帖木兒¶
　　成　和　郎　太　醫　院　判　官郎師顏¶
　　承　直　郎　太　醫　院　判　官齊　顯¶
<pb:KR3e0059_WYG_000-4b>¶
　　成　和　郎　同　僉　太　醫　院　事胡(缺/)¶
　　成　安　郎　同　僉　太　醫　院　事弓叔正¶
　　承　　直　郎　僉　太　醫　院　事賈文炳¶
　　承　務　郎　僉　太　醫　院　事馬文瑾¶
　　奉　訓　大　夫　同　知　太　醫　院　事許文美¶
　　奉　議　大　夫　同　知　大　醫　院　事趙　良¶
　　嘉　議　大　夫　太　醫　院　使趙惟寅¶
　　嘉　議　大　夫　太　醫　院　使趙　權¶
<pb:KR3e0059_WYG_000-5a>¶
　　嘉　議　大　夫　太　醫　院　使馮　適¶
　　院　　　　　　　　　　　　　使(缺/)¶
　　中　奉　大　夫　太　醫　院　使張元珪¶
　　資　善　大　夫　太　醫　院　使張元澤¶
　　資　善　大　夫　太　醫　院　使張　翼¶
　　資　善　大　夫　太　醫　院　使伴　哥¶
　　資　徳　大　夫　太　醫　院　使五十四¶
　　資　善　大　夫　太　醫　院　使石卜尼¶
<pb:KR3e0059_WYG_000-5b>¶
　　資　政　大　夫　太　醫　院　使哈剌歹¶
#+PROPERTY: JUAN 序
<pb:KR3e0059_WYG_000-6a>¶
世醫得效方序¶
工欲善其事必先利其器器利而後工乃精醫者舎方¶
書何以為療病之本自難經湯液靈樞傷寒論等篇出¶
而後之醫師著述者殆如百家盖發縱指示俾對病而¶
知體因體而得藥其用心亦仁矣哉僕幼而好學弱冠¶
而業醫重念先世授受之難由鼻祖自撫而遷于南豐¶
髙祖雲企逰學東京遇董奉廿五世醫方授以大方脉¶
還家而醫道日行伯祖子美復傳婦人正骨金鏃等科¶
<pb:KR3e0059_WYG_000-6b>¶
大父碧崖得小方科於周氏伯熙載進學眼科及療瘵¶
疚至僕再㕘究瘡腫咽喉口齒等科及儲積古方并近¶
代名醫諸方由髙祖至僕凡五世其隨試隨效然而方¶
卷浩若滄海卒有所索目不能周乃於天厯初元以十¶
三科名目依按古方㕘之家傳昕夕弗怠刻苦凡十稔¶
編次甫成為十有九卷名曰世醫得效方首論脉病證¶
治次由大方脉雜醫科以發端至瘡腫科而終編分門¶
析類一開卷間綱舉而目張由博以見約固非敢求異¶
<pb:KR3e0059_WYG_000-7a>¶
於昔人直不過欲便於觀覽云耳欽惟國朝念羣黎之¶
疾苦惠民有局設教有學於醫尤切然自愧山林鄙陋¶
見閣士傳妥協纂集舛謬惟多尤望當道縉紳醫師進¶
而教之訂其訛補其偏俾綉諸科則庶幾廣聖皇好生¶
之仁於無窮豈不韙歟仍至元三年嵗丁丑七月既望¶
嘉禾後學達齋危亦林拜手謹書¶
