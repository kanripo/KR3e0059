# -*- mode: mandoku-view; -*-
#+TITLE: 世醫得效方
#+DATE: 2015-08-24 23:06:14.046341
#+PROPERTY: ID KR3e0059
#+PROPERTY: BASEEDITION WYG    
#+PROPERTY: JUAN 卷九
<pb:KR3e0059_WYG_009-1a>¶
欽定四庫全書¶
　世醫得效方卷九¶
　　　　　　　　　　　　元　危亦林　撰¶
　　大方脈雜醫科¶
　　　健忘¶
小定志圓治心氣不定五臟不足甚者憂憂愁愁不樂¶
忽忽喜忘朝差暮劇暮差朝發及因事有所大驚夢寐¶
不祥登髙履險致神魂不安驚悸恐怯¶
<pb:KR3e0059_WYG_009-1b>¶
　　菖蒲(炒/)　　逺志(去心薑汁/淹各二兩)　　　　茯苓¶
　　茯神　　　人參(各三/兩)　　　　　　辰砂(一兩/為衣)¶
　右為末煉蜜圓如梧桐子大毎服五十圓米湯下一¶
　方去茯神名開心散毎服二錢匕不以時服¶
菖蒲益智圓治喜忘恍惚破積聚止痛安神定志聰耳¶
明目¶
　　菖蒲(炒/)　　逺志(去心薑/汁淹炒)川牛膝(酒/浸)　桔梗(炒/)¶
　　人參(各三兩/三分)桂心(三/分)　　茯苓(一兩/三分)　附子(一兩/炮去)¶
<pb:KR3e0059_WYG_009-2a>¶
　　(皮/臍)¶
　右為末煉蜜圓梧子大毎服三十圓食前温酒米湯¶
　下¶
加味茯苓湯治痰迷心胞健忘失事言語如癡¶
　　人參(去/蘆)　　半夏(湯/洗)　　陳皮(去白一/兩半)白茯苓(去皮/一兩)¶
　　粉草(五/錢)　　益智(去/殻)　　香附子(炒去毛/各一兩)¶
　右剉散毎服四錢水一盞半生薑三片烏梅半箇同¶
　煎不拘時温服¶
<pb:KR3e0059_WYG_009-2b>¶
朱雀圓治心神恍惚舉事多忘(方見心/恙類)¶
　　　虛煩¶
淡竹茹湯治心虛煩悶頭疼氣短内熱不解心中悶亂¶
及婦人産後心虛驚悸煩悶欲絶¶
　　麥門冬(去/心)　小麥(各二/兩半)　甘草(炙一/兩)　人參¶
　　白茯苓(各一/兩半)半夏(湯洗七/次二兩)¶
　右剉散毎服四錢水二盞生薑七片&KR0037;子三枚淡竹¶
　茹一塊如指大同煎食前服虛勞煩悶尤宜服之¶
<pb:KR3e0059_WYG_009-3a>¶
温膽湯治大病後虛煩不得眠此膽寒故也此藥主之¶
又治驚悸自汗觸事易驚¶
　　半夏　　　竹茹　　　枳實(麩炒去穰/各二兩)¶
　　陳皮(三/兩)　　甘草(炙一/兩)　茯苓(一兩/半)　人參(一/兩)¶
　右剉散毎服三錢水一盞半生薑五片&KR0037;一枚煎食¶
　前服未效加逺志去心薑汁炒北五味子各一兩酸¶
　&KR0037;仁一兩蚌粉炒入¶
酸&KR0037;仁湯治霍亂吐下増劇虛勞煩擾奔氣在胸中不¶
<pb:KR3e0059_WYG_009-3b>¶
得眠或發寒熱頭疼暈悶¶
　　酸棗仁(炒一兩/三分)　　　　人參　　　桂心(各一/分)¶
　　知母　　　茯苓(各三錢/三字)石膏(煅半/兩)　甘草(炙二/錢)¶
　右剉散煎同上¶
小草湯治虛勞憂思過度遺精白濁虛煩不安¶
　　小草　　　黄耆(去/蘆)　　當歸(去蘆/酒浸)　麥門冬(去/心)¶
　　石斛(去根各/一兩)酸棗仁　　人參　　　甘草(炙各/半兩)¶
　右剉散毎服三錢水一盞半生薑五片煎不以時服¶
<pb:KR3e0059_WYG_009-4a>¶
神妙散治傷寒後伏暑後煩熱不安及煩熱虛勞¶
　　地骨皮(去本/二兩)防風(去蘆/一兩)　甘草(炙半/兩)¶
　右剉散煎同上¶
清心蓮子飲治心中藴積虛熱煩燥(方見消/渇類)¶
　　　自汗¶
風證桂枝湯治傷風脈浮自汗惡風¶
　　桂枝(不見/火)　白芍藥(各一/兩)甘草(炙半/兩)¶
　右剉散毎服四錢生薑五片大&KR0037;二箇煎不拘時服¶
<pb:KR3e0059_WYG_009-4b>¶
　發汗汗不止者謂之漏風宜加炮熱附子一兩¶
暑證五苓散　消暑圓　卻暑散治傷暑自汗(方並見/傷暑類)¶
濕證术附湯治傷濕自汗(方見傷/濕類)¶
防己黄耆湯治同上(方見四氣/相感類)¶
體虛牡蠣散治諸虛不足及新病暴虛津液不固體常¶
自汗夜卧即甚久而不止羸瘠枯瘦心忪驚惕短氣煩倦¶
　　牡蠣(米泔浸/煅取粉)麻黄根　　黄耆　　　知母(各一/兩)¶
　右為末毎服用小麥百餘粒煎湯濃調服一方為散¶
<pb:KR3e0059_WYG_009-5a>¶
　毎三錢水三盞薤白三寸煎一盞半分三服¶
黄耆湯治喜怒驚恐房室虛勞致隂陽偏虛或發厥自¶
汗或盜汗不止悉宜服之¶
　　黄耆(去蘆蜜水/炙一兩半)　　　　白茯苓(去/皮)　熟地黄(酒/蒸)¶
　　肉桂(不見/火)　天門冬(去/心)　麻黄根　　龍骨(各一/兩)¶
　　五味子　　小麥　　　防風(去/蘆)　　當歸(去蘆/酒浸)¶
　　甘草(炙各/半兩)¶
　右剉散毎服四錢生薑五片煎不拘時候發厥自汗¶
<pb:KR3e0059_WYG_009-5b>¶
　加熟附子發熱自汗加石斛未效或多喫麫食則安¶
撫芎湯治自汗頭眩痰逆惡心¶
　　撫芎　　白术(去油/畧炒)　橘紅(各二/兩)　甘草(炙半/兩)¶
　右剉散每服四錢生薑七片煎温服¶
建中湯治表虛自汗¶
　　官桂(三/分)　　芍藥(一兩/半)　甘草(炙半/兩)¶
　右剉散每服四錢薑五片棗二枚食前服本方加黄¶
　茋一兩名黄耆建中湯治虛勞自汗加當歸一兩名¶
<pb:KR3e0059_WYG_009-6a>¶
　當歸建中湯治婦人血虛自汗其自汗漏不止者加¶
　桂半兩熟附子半箇名桂枝附子湯每服四錢生薑¶
　七片棗子二枚空心煎服¶
防風散治盜汗¶
　　川芎(一/分)　　人參(半/分)　　防風(二/分)¶
　右為末每服一錢臨卧米飲調下¶
白术散治盜汗極驗¶
　　白术(不拘多少剉成/小塊或稍大)¶
<pb:KR3e0059_WYG_009-6b>¶
　右用浮麥一升水一斗煑乾如白术尚硬又加水一¶
　二升煑取出切作片焙乾去麥不用研為末别用浮¶
　麥湯每服二三錢不以時候¶
茯苓湯治虛汗盜汗¶
　右用白茯苓為末煎烏梅陳艾湯調下二錢服之神¶
　妙¶
大建中湯治虛熱盜汗百節酸疼腰痛肢體倦怠日漸¶
羸弱口苦舌澁心怔氣短¶
<pb:KR3e0059_WYG_009-7a>¶
　　綿黄耆(炙/)　逺志(燈心煑/去心)當歸(洗/)　　澤瀉(各三/兩)¶
　　白芍藥　　龍骨　　　人參(各二/兩)　甘草(炙兩/一)¶
　右剉散每服四錢水二大盞生薑五片煎熱服氣弱¶
　加炮附子二兩腰痛筋急加去麄皮官桂一兩¶
止汗温粉¶
　右用川芎白芷藁本各一分為末入米粉三分綿裹¶
　撲於身上¶
止汗紅粉¶
<pb:KR3e0059_WYG_009-7b>¶
　　麻黄根　　牡蠣(火煅兩/各一)赤石脂　　龍骨(各半/兩)¶
　右為末以絹袋盛如撲粉用之¶
虛脫正元散治下虛手冷自汗(方見虚/損類)¶
三建湯治真陽不足上盛下虚面赤自汗小便頻數(方/見)¶
(痼冷/類)¶
耆附湯桂附湯治氣虛陽弱虛汗不止四體倦怠(方見/痼冷)¶
(類/)¶
虛勞麥煎散治榮衞不調夜多盜汗四肢煩痛飲食進¶
<pb:KR3e0059_WYG_009-8a>¶
退肌瘦面黄¶
　　秦艽　　柴胡(去苗兩/各二)大鼈甲(二兩醋煑三五十沸去/裙䦨别用醋徐炙黄)¶
　　乾漆(炒令/煙盡)　人參　　　　茯苓　　　乾葛¶
　　川烏(炮去皮尖/各一兩)　　　　　𤣥參¶
　右為末毎服二錢小麥三十粒煎湯一盞去麥入藥¶
　煎食後服如久患後亦宜服此以退其勞倦調理經¶
　絡¶
青蒿散治虛勞盜汗骨蒸咳𠻳胸滿皮毛乾枯四肢懈¶
<pb:KR3e0059_WYG_009-8b>¶
惰骨節疼痛心腹驚悸咽燥唇焦頰赤煩燥涕唾腥臭¶
困倦少力肌體潮熱飲食減少日漸瘦弱¶
　　天仙藤　　龞甲(醋炙/)　香附子(炒毛/去)桔梗(去蘆/)¶
　　柴胡(去苗/)　秦艽　　　青蒿(已上各/一兩重)烏藥(半兩/)¶
　　甘草(炙兩半/一)川芎(二兩半/)¶
　右剉散毎服薑三片煎不拘時候温服小兒骨蒸勞¶
　熱肌瘦減食者毎一錢水盞半小麥三十粒煎服¶
隂汗大蒜圓治陰汗濕癢¶
<pb:KR3e0059_WYG_009-9a>¶
　右用大蒜不以多少煨剥去皮爛研同淡豆䜴末搜¶
　圓如梧子大朱砂為衣每服三十圓&KR0037;子燈心煎湯¶
　送下¶
青娥圓治同上毎服五十圓酒服大效(方見虛/損類)¶
治隂汗溼癢方爐甘石(一分/)眞蚌粉(半分/)為粉撲傅¶
治隂汗不止方(小安腎圓臭乾舊醤煎湯入/鹽少許吞下方見虚損類)¶
洗方蛇床子酒浸炒白礬陳醤煎水淋洗¶
　　　宿食¶
<pb:KR3e0059_WYG_009-9b>¶
香蘇散治宿食留飲聚積中脘噫臭腐氣心腹疼痛或¶
臟腑飱泄毎服四錢生薑葱白烏梅煎(方見傷寒/和解類)¶
盧氏感應丸健脾進食消化宿滯酒食飽後宜服(方見/諸積)¶
(類/)¶
縮砂香附湯治心䐜膨滿噫宿腐氣或時冷疼(方見諸/氣類)¶
穀神丸消食健脾益氣進美飲食¶
　　人參　　　縮砂　　　香附子(炒毛/去)三稜(煨/)¶
　　莪术(煨/)　　青皮　　　陳皮　　　神麯(炒/)¶
<pb:KR3e0059_WYG_009-10a>¶
　　麥芽(炒/)　　枳殻(炒去穰/各等分)¶
　右為末粳米糊圓梧子大毎服三十圓空腹米飲吞¶
　下鹽湯亦可¶
紅圓子磨化宿食止腹痛(方見痎/瘧類)¶
三稜煎圓治膨滿消食積氣塊及傷食夾臍痛甚(方見/諸氣)¶
(類/)¶
　　　癆瘵¶
總說夫骨蒸殗殜復連屍疰癆疰蟲疰毒疰熱疰冷疰¶
<pb:KR3e0059_WYG_009-10b>¶
　食疰鬼疰皆曰傳屍者以疰者注也病自上注下與¶
　前人相似故曰疰其變有二十二種或三十六種或¶
　九十九種大畧令人寒熱盜汗夢與鬼交遺泄白濁¶
　髮乾而聳或腹中有塊或腦後兩邊有小結核連復¶
　數箇或聚或散沈沈黙黙咳𠻳痰涎或咯濃血如肺痿¶
　肺癰狀或復下痢羸瘦困乏不自勝持積月累年以¶
　至於死死後乃疰易傍人乃至滅門是也凡疾始覺¶
　精神不爽氣候不調切須戒愼酒色調節飲食如或¶
<pb:KR3e0059_WYG_009-11a>¶
　不然妄信邪師或言鬼祟以致不起愼之愼之又云¶
　男女傳尸之病心胷滿悶背膊疼痛兩目不明四肢¶
　無力雖欲寢卧卧不得寐脊膂急痛膝腦痠疼多卧¶
　少起狀如佯病每至平旦精神尚好日午向後四肢¶
　微熱面無顔色喜見人過常懷忿怒纔不如意又便¶
　多嗔行立脚弱夜卧盜汗夢與鬼交或見先亡或多¶
　驚悸有時咳𠻳雖思飲食不䏻多餐死在須臾精神¶
　尚好或時微利兩脇虛脹口燥鼻乾常多粘唾有時¶
<pb:KR3e0059_WYG_009-11b>¶
　唇赤有時欲睡漸成沈羸猶若涸魚不覺死矣¶
　　　尸蟲逰食日辰及治法¶
大抵六蟲一旬遍逰四穴轉流周而復始具后六代法¶
　中自立春一日後食起三日一食五日一醉歸於所¶
　歸穴大醉五日故五日蟲醉可以下藥及灸其三日¶
　蟲食切不可妄有醫治蟲在人身中一蟲可占十二¶
　穴六蟲在人身中共逰七十二穴上旬十日從心至¶
　頭逰四穴中旬從心至臍逰四穴下旬從臍至足逰¶
<pb:KR3e0059_WYG_009-12a>¶
　四穴上旬可先服藥後灸所遊穴其蟲頭向上若下¶
　火灸蟲如紫蠶苗出在汗中更服藥取之以蟲盡為¶
　度便服補藥永得安耳中旬其蟲所遊穴中頭向内¶
　可服藥取之下旬蟲在所遊穴中頭向下亦服藥取¶
　之不灸也恐蟲覺悟永難取蓋此蟲性已通靈務在¶
　精審勿令有悟可也¶
　　　觀尸蟲色知病淺深法¶
凡明醫者先須知毒氣與蟲並行攻人臟腑遇陽日長¶
<pb:KR3e0059_WYG_009-12b>¶
　雄蟲隂日生雌蟲縁先食臟腑脂膏故其蟲色白次¶
　食血肉血肉盡故其蟲黄赤次食精髓故其蟲紫色¶
　精髓盡故其蟲黒色傳入腎中病人方死須求醫士¶
　曉達病源先取其蟲視其色理自知輕重其蟲如白¶
　色可三十日服藥補之其蟲如黄赤色可六十日服¶
　藥補之其蟲如紫黒色此疾已極可百二十日服藥¶
　補之十中可保一二雖不能為一身除害亦可為子¶
　孫除害矣服藥仍須一載之中刻意調攝方可痊平¶
<pb:KR3e0059_WYG_009-13a>¶
　如此得命可謂再生於世又云蟲頭赤者食患人肉¶
　其病可治頭口白者食患人髓其病難治只得斷後¶
　不傳子孫矣¶
　　　世代傳病及諸蟲形状¶
凡治病之道要須藥病相應效同神聖仍在瀉實補虛¶
　調治臟腑方得痊愈故三尸九蟲種種靈異莫令知¶
　之或似蜣蜋或似紅絲馬尾或似蝦蟆或似刺蝟或¶
　似鼠形或如爛麫或有足無頭或有頭無足或化精¶
<pb:KR3e0059_WYG_009-13b>¶
　血歸於元陽之内種種形類實難辨之淺學之流難¶
　施方劑誤醫甚多枉死不少或則取蟲不補或則淺¶
　學妄𫝊皆是徒費資財終無去病之理遂致夭折豈¶
　不悲哉¶
第一代謂初勞病受其病而不測病源酒食加餐漸覺羸瘦¶
治療蹉跎乃至病重醫人不詳其故誤用湯藥枉而致死¶
<pb:KR3e0059_WYG_009-14a>¶
　　此蟲在人身中如嬰兒狀背上毛長二寸¶
　¶
　¶
　　此蟲變動形如鬼在臟腑中¶
　¶
　¶
　　此蟲形如蝦蟆變動在人臟腑中¶
　上三蟲在人身中染著之後或大或小令人夢寐顛¶
<pb:KR3e0059_WYG_009-14b>¶
　倒魂魄飛揚精神離散飲食不減形容漸羸四肢酸¶
　痛百節勞倦増寒壮熱背摶拘急腦與頭痛口苦舌¶
　乾面無顔色鼻流青涕虛汗常多行步艱難眼睛多¶
　痛其蟲遇丙丁日食起醉歸心腧穴中四穴輸轉周¶
　而復始大醉可醫矣取蟲出後補心當瘥¶
第二代為覺勞病謂傳受此疾已覺得病覺病者患乃¶
自知夜夢不祥與亡人為伴醒後全無情思似醉神識¶
不安所嗜食味輒成患害或則發氣動風所加四體不¶
<pb:KR3e0059_WYG_009-15a>¶
和心胷滿悶日漸羸瘦骨節乾枯或嘔酸水或則醋心¶
唇焦口乾鼻塞腦痛背膊酸疼虛汗常出腰膝刺痛如¶
此疾状須早醫治失時致傷命¶
<pb:KR3e0059_WYG_009-16a>¶
　上諸蟲在人身中居於腎臓透連脊骨令人思食是¶
　物要餐身體汪羸腰膝無力髓寒骨熱四肢枯乾眼¶
　見火生或眼多黒暗耳内虛鳴隂汗燥痒冷汗如油¶
　夢與鬼交小便赤黄醒後昏沈臍下結硬或奔心胸¶
　看物如艷心腹悶亂骨節疼痛其蟲遇丑亥日食起¶
　醉歸腎臟穴四穴輪轉周而復始大醉可醫矣蟲出¶
　後補腎填精當瘥¶
取蟲防護法¶
<pb:KR3e0059_WYG_009-16b>¶
　先令病人家用好紙糊一密室不留些罅隙尋一老¶
　成人過遞以安息香水洒了過遞人之身又以雄黄¶
　雌黄塗其鼻孔耳眼唇上安排鐵鉗一个布巾一幅¶
　用香油二斤以鍋盛頓微煎令沸仍用髙桶一个以¶
　好石灰在桶内生布巾葢桶口却服取蟲藥五更初¶
　一服五更三㸃時一服服藥後腹中疼痛如刀斧劈¶
　不妨至已牌必須下蟲或取下臭穢如膠漆或吐瀉¶
　膿血癥塊皆於灰桶中其蟲或從汗出紫蠶苗状或¶
<pb:KR3e0059_WYG_009-17a>¶
　於耳鼻口中出或小便中出異般形状不止一也或¶
　青或黒或黄紅大者急用鐵鉗取於油内煎當日將¶
　油紙裹蟲入瓦罌内石灰填實埋棄於深山逺僻處¶
　免致再染人患人衣服床席並皆棄去醫人分付藥¶
　後亦須逺避¶
神效取蟲青桑枝飲¶
　　青桑枝　　柳枝　　　石榴皮　　桃枝¶
　　梅枝(各七莖並/長四寸許)鬼臼(五錢/)青蒿(一小/握)　赤箭(五錢/)¶
<pb:KR3e0059_WYG_009-17b>¶
　右用童子小便一升半葱白七莖去頭葉煎及一半¶
　去滓别入安息香阿魏各一分再煎至一盞去滓調¶
　辰砂末半錢檳榔末一分麝香一字分作二服調下¶
　五更初一服五更三㸃時一服至己時必取下蟲紅¶
　者可救青黒不治見有所下即進軟粥飯温煖将息¶
　不可用性及食生冷毒物合時須擇良日不得令猫¶
　犬孝服穢惡婦人等見一方不用鬼臼赤箭¶
雄黄圓¶
<pb:KR3e0059_WYG_009-18a>¶
　　雄黄(半/兩)　　兔糞(二/兩)　　天靈葢(一兩酥/炙黄)¶
　　鼈甲　　　木香(各半/兩)　輕粉¶
　右為末法酒一升大黄半兩𤎅膏圓如彈子大朱砂¶
　為衣凡此疾先燒安息香烟吸之不𠻳非傳尸也不¶
　可用此藥若烟入口咳不止乃尸也宜用此藥五更¶
　初服勿令人知用童子小便同酒一盞化一圓服之¶
　如人行二十里正吐出蟲或如燈心或如爛𤓰李或¶
　如蝦蟆未效再服以應為度蟲用紅火燒之又用油¶
<pb:KR3e0059_WYG_009-18b>¶
　煎¶
神授散治諸傳尸勞氣殺蟲¶
　　川椒(二斤擇去子并/合口者炒出汗)¶
　右為末每服二錢空心米湯調下須痺暈悶少頃如¶
　不能禁即以酒糊圓如梧子大空心服三五十圓昔¶
　人嘗與病勞婦人交婦人死遂得疾遇一異人云勞¶
　氣已入臟遂令急服二斤其病當去如其言服之幾¶
　盡大便出一蟲状如虵遂安續有人服之獲安濟者¶
<pb:KR3e0059_WYG_009-19a>¶
　多矣¶
虛證凝神飲子治勞瘵増寒發熱口乾咽燥自汗煩鬱¶
咳𠻳聲重唾中血絲痩劇倦乏¶
　　人參(去/蘆)　　當歸(去/尾)　　白芍藥　　白茯神(去/木)¶
　　白茯苓　　黄耆(去/蘆)　　白术　　　半夏麯¶
　　五味子　　熟地黄(洗酒/蒸)甘草　　　蓮肉(去/心)¶
　　大麥門冬(去/心)桔梗(各等/分)¶
　右剉散每服四錢水一盞半烏梅紅&KR0037;各一箇煎服¶
<pb:KR3e0059_WYG_009-19b>¶
　如𠻳加阿膠虛極胸滿者加木香濕紙裹煨沈香亦¶
　可不思食加扁豆¶
刼勞散治心腎俱虛勞𠻳時復三四聲遇夜發熱熱過¶
即有盜汗四肢倦怠體瘦恍惚異夢𠻳中有血名曰肺¶
痿¶
　　白芍藥(五/兩)　黄耆　　　甘草　　　人參¶
　　白茯苓　　熟地黄(洗酒/蒸)當歸(去/尾)　　五味子¶
　　半夏麯　　阿膠(蚌粉炒/各二兩)¶
<pb:KR3e0059_WYG_009-20a>¶
　右剉散毎服三錢水一盞半生薑三片紅&KR0037;二枚煎¶
　與凝神飲相類¶
黄耆飲子治諸虛勞氣四肢倦怠骨節酸痛潮熱乏力¶
自汗怔忪日漸黄瘦胷鬲痞塞不思飲食咳𠻳痰多甚¶
則唾血¶
　　黄耆(蜜炙一/兩半)當歸(去蘆/酒浸)　紫宛(洗去/土)　石斛(去/根)¶
　　地骨皮　　人參　　　桑白皮(去/赤)　附子(炮去/皮臍)¶
　　鹿茸(酒/蒸)　　欸冬花(各一/兩)半夏(湯泡/七次)　甘草(炙各/半兩)¶
<pb:KR3e0059_WYG_009-20b>¶
　右剉散毎服三錢生薑七片&KR0037;子一枚煎不拘時服¶
　此藥温補榮衛枯燥者不宜進此唾血不止者加阿¶
　膠蒲黄各半兩¶
十全大補湯治虛勞發熱加北柴胡地骨皮煎(方見虛/損類)¶
養榮湯　黄耆益損湯治同上(方見虛/損類)¶
熱證生犀散(方見/前)¶
枳殻半夏湯治𠻳甚咽痛失音(方見痰/飲類)¶
温金散治積勞咳𠻳喘悶咯痰中有血¶
<pb:KR3e0059_WYG_009-21a>¶
　　甘草　　　黄芩　　　桑白皮　　防風(去蘆/各一)¶
　　(兩/)　　　　茯神(半/兩)　　麥門冬(一分/去心)杏仁(去皮/尖米)¶
　　(泔浸一宿取出/握乾畧炒一兩)¶
　右剉散毎服三錢水一盞入黄蠟一片如指頭大同¶
　煎食後熱服¶
鼈甲地黄湯治熱勞手足煩心怔悸婦人血室有乾血¶
身體羸瘠飲食不為肌肉¶
　　柴胡(去/蘆)　　當歸(去蘆/酒浸)　麥門冬(去/心)　鼈甲(醋/炙)¶
<pb:KR3e0059_WYG_009-21b>¶
　　石斛(去/根)　　白术　　　熟地黄(酒浸/焙)茯苓(去/皮)¶
　　秦艽(去蘆各/一兩)人參　　　肉桂(不見/火)　甘草(炙各/半兩)¶
　右剉散毎服四錢水一盞半生薑五片烏梅少許煎¶
　不拘時服此藥專治熱勞其性差寒脾胃快者方可¶
　服餌弱甚而多汗者不宜服¶
阿膠圓治勞𠻳並𠻳血唾血¶
　　阿膠(蛤粉/炒)　生地黄(洗/)　卷柏葉　　山藥(剉/炒)¶
　　大薊根　　五味子　　雞蘇(各一/兩)　柏子仁(炒别/研)¶
<pb:KR3e0059_WYG_009-22a>¶
　　人參　　　防風(去/蘆)　　麥門冬(去心各/半兩)¶
　右為末煉蜜圓如彈子大毎服一圓細嚼濃煎小麥¶
　湯或麥門冬湯嚥下¶
地仙散治骨蒸肌熱一切虛勞煩燥生津液¶
　　地骨皮(二/兩)　防風(去蘆/一兩)　甘草(半/兩)　　麥門冬(一/兩)¶
　　(去/心)¶
　右剉散毎服三錢水一盞生薑五片煎不拘時候¶
黄連飲治骨節間熱積漸黄瘦¶
<pb:KR3e0059_WYG_009-22b>¶
　　黄連(剉一/兩)¶
　右用童子小便一大升浸經宿㣲煮三四沸去滓食¶
　上分二服如人行五里再服¶
四美圓凡骨蒸莫非是勞脊骨尤属腎虛髓竭也以局¶
方¶
　　黄耆鼈甲散　　　　沈香鼈甲散¶
　　秦艽鼈甲散　　　　青蒿鼈甲散¶
　四散和合為末以雄羊脊骨一具斫碎煉汁調和為¶
<pb:KR3e0059_WYG_009-23a>¶
　圓温酒吞下治脊痛骨熱漸成蒸疾一劑而效其功¶
　全在脊骨膏葢醫者意也¶
通治太上混元丹河車者天地之先隂陽之祖乾坤之¶
槖籥鉛汞之匡廓胚腪将兆九九數足我則戴而成之¶
故謂之河車厯驗篇中名曰混沌皮葢亦生天地隂陽¶
之始為七十二丹之首髙士垂慈始開端緒太上云若¶
欲長生當修所生實資於此所以成功靈應非金石草¶
木夜露曉霜之所比倫修真之士服之不輟誠足以返¶
<pb:KR3e0059_WYG_009-23b>¶
本還元補益之道真得其真¶
　　紫河車(一具用初生男子者良蒂子全者以東流/水洗斷血脈入麝香二錢在内以綫縫定)¶
　　(用生絹裏懸胎於砂瓶内入/好酒五升慢火𤎅成膏子)沈香　　朱砂(各一/兩)¶
　　人參　　　蓯蓉(酒/浸)　　　乳香(各二/兩)白茯苓(去/皮)¶
　　安息香(去沙酒𤎅/各二兩)¶
　右為末入河車膏子和藥末杵千百下圓如梧子大¶
　毎服七十圓空心温酒送下沈香湯尤佳詳此丹以¶
　紫河車為主但佐使之藥太輕無病之人久服可以¶
<pb:KR3e0059_WYG_009-24a>¶
　輕身延年補損扶虛乃若病重之人服之却宜増添¶
　之法也一方有天靈葢一片酥炙黄¶
治男子真陽耗竭腰背疼痛自汗怔忡痰多咳喘夢遺¶
白濁潮熱心煩脚膝無力宜於内加¶
　　鹿茸(火燎去/毛酥炙)川巴㦸(去心/)鍾乳粉　　陽起石(酒煑/半日)¶
　　附子(炮裂鹽/水浸)黄耆　　　桑寄生　　生鹿角¶
　　龍骨　　　紫苑　　　五味子(各一/兩)¶
　右依法修製和前藥末用膏子為圓¶
<pb:KR3e0059_WYG_009-24b>¶
治婦人血海虛損榮衛不足多致潮熱心煩口乾喜冷¶
腹脇刺痛腰腿疼痰多咳𠻳驚惕怔忡經候不調或閉¶
斷不行宜於内加¶
　　當歸(去/尾)　　石斛(去/根)　　柏子仁　　紫石英(米/醋)¶
　　(淬七/次)　　　鹿茸(去毛/酥炙)　鼈甲(醋炙各/一兩)卷柏葉(一/兩)¶
　　(去/土)　　　　川牛膝(酒浸一兩/半去苗)¶
　右依法修製和前藥末膏子圓虛寒者加炮附子二¶
　兩咳𠻳者加紫苑茸二兩¶
<pb:KR3e0059_WYG_009-25a>¶
治熱勞尤加¶
　　河車(依前法/修治)鼈甲(醋炙/半兩)　桔梗　　　白芍藥¶
　　大黄(煨/)　　甘草　　　苦參　　　貝母¶
　　知母　　　秋石　　　豉心　　　草龍膽¶
　　黄藥子　　莪术(煨/)　　犀角鎊　　消石(各半/兩)¶
　右為末以前膏子圓湯使如前¶
蘓合香圓治傳尸骨蒸殗殜肺痿疰&KR0146;鬼氣心痛藿亂¶
時氣瘴瘧等(方見中/氣類)¶
<pb:KR3e0059_WYG_009-25b>¶
青蒿散治男子婦人骨蒸勞増寒壮熱¶
　　青蒿(春夏用葉秋冬用子用子不用葉用根不用/莖四者相用而反以為痼疾必用童子小便)¶
　　(浸過使有功/無毒一握)大鼈甲(炙黄醋淬五/七次去腥)　　白术(濕紙/褁煨)¶
　　(熱/)　　　　地骨皮　　白茯苓　　粉草(炙/)¶
　　揀參(去/頭)　　𤓰蔞根　　北柴胡(去/蘆)　桑白皮(蜜/炙)¶
　　(各半/兩)¶
　右為散每服三錢水一盞半煎温服不拘時候¶
加減黄耆建中湯治男子婦人五勞骨蒸者世用神效¶
<pb:KR3e0059_WYG_009-26a>¶
　　白术　　　白茯苓　　桔梗(各三/錢)　人參(三錢/半)¶
　　秦艽　　　北柴胡(去/蘆)　防風　　　白芍藥¶
　　甘草　　　當歸(去/尾)　　澤瀉　　　生乾地黄¶
　　熟地黄　　地骨皮　　肉豆蔲(煨/)　檳榔¶
　　縮砂仁(各五/錢)猪苓(四/錢)　　黄耆(一/兩)¶
　右為散每服三錢水一盞半煎温服不拘時候老人¶
　更加黄耆一兩或為末蜜湯調服臨期斟酌¶
青骨散治男子婦人童男童女初覺勞瘵五心煩熱去¶
<pb:KR3e0059_WYG_009-26b>¶
骨熱如神¶
　　北柴胡　　生地黄(各二/兩)熟地黄　　人參(去/蘆)¶
　　防風(去/蘆)　　秦艽　　　赤茯苓(各一/兩)胡黄連(半/兩)¶
　　薄荷葉(七錢/半)¶
　右剉散毎服三錢水一盞半煎温服先服荆蓬煎圓¶
　一服㣲泄臟腑後服此(方見痰/飲類)¶
團魚散治骨蒸潮咳𠻳累效¶
　　貝母　　　前胡　　　知母　　　杏仁¶
<pb:KR3e0059_WYG_009-27a>¶
　　北柴胡(各等/分)團魚(二/箇)¶
　右用藥同團魚煑魚熟提起去頭取肉連湯食之却¶
　将前藥焙乾為末就用團魚裙甲及骨更煑汁一盞¶
　和藥為圓如梧子大每服二十圓煎黄耆湯空心下¶
　病安仍服黄耆益損湯補理(方見虛/損類)¶
蛤蚧圓治積勞咳𠻳日久不差自汗口中無味¶
　　蛤蚧(一兩酥/炙)　欵冬花　　皂角(不蛀者酥炙去/皮子弦二片)¶
　　木香(不見火/)熟地黄(酒蒸/焙)杏仁(去皮尖童子小便浸/一晝夜晒乾蜜炙)¶
<pb:KR3e0059_WYG_009-27b>¶
　　五味子(各一兩/)¶
　右為末煉蜜圓梧桐子大每服十五二十圓生薑湯¶
　送下食後臨睡服¶
灸法癸亥夜二更六神皆聚之時解去上體衣服於腰¶
　上兩傍微陷處謂之腰眼直身平立用筆㸃定然後¶
　上牀合面而卧毎灼小艾炷七壮蟲或吐出或瀉下¶
　即安¶
　又法四花穴灸見蘇沈良方及資生經效¶
<pb:KR3e0059_WYG_009-28a>¶
　又法膏肓肺腧穴毎穴各灸九壮仍依前蟲醉日各¶
　穴腧多灸為妙灸後百日忌煎&KR1020;生冷熱物毒食仍¶
　戒房事避風寒減喜怒安心静處将息若一月猶覺¶
　未瘥於初穴上再灸¶
　　　隂㿗¶
茱茰内消圓治隂㿗偏大上攻臍腹㽲痛膚囊腫脹或¶
生瘡瘍時出黄水腰腿沈重足脛腫滿行步艱辛服之¶
内消不動臟腑¶
<pb:KR3e0059_WYG_009-28b>¶
　　川楝(三兩/剉炒)　大腹皮　　五味子　　海藻(洗/)¶
　　𤣥胡索(各二/兩半)茴香(炒/)　　桂心　　　川烏(炮去/皮臍)¶
　　吳茱萸　　食茱萸　　桃仁(麩炒别研/各一兩)¶
　　木香(一兩/半)　桔梗　　　青皮　　　山茱茰(各/二)¶
　　(兩/)¶
　右為末酒糊圓梧子大毎服三十圓温酒下(木香流氣/飲兼服)¶
大㦸圓治隂㿗腫脹或小腸氣痛¶
　　大㦸(去皮剉炒/黄半兩重)　　　　葫蘆巴(四兩/炒)木香¶
<pb:KR3e0059_WYG_009-29a>¶
　　附子(炮去/皮臍)　舶上茴香　訶子(煨核/去)　檳榔(各一/兩)¶
　　川練(五兩/後入)　麝香(半錢/别研)¶
　右八味為末外留川楝以好酒二升葱白七莖長三¶
　寸煑軟去皮核取肉和藥末圓如梧子大五七圓至¶
　十圓空心温酒下薑湯亦可潮發疼痛炒薑熱酒下¶
　十五圓¶
煉隂丹治隂器下墜腫脹卵核偏大堅硬痛不可忍¶
　　𤣥胡索(㣲炒/去殻)海藻(洗/)　　昆布(洗/)　　青皮(去/穰)¶
<pb:KR3e0059_WYG_009-29b>¶
　　茴香(炒/)　　川楝(去/核)　　馬藺花(各一/兩)木香(半/兩)¶
　　大㦸(酒浸三宿切/片焙乾一分)¶
　右為末别将硼砂阿魏安息香各一分用酒醋各一¶
　升淘去沙石熬成膏入麝香一錢沒藥一分入前藥¶
　和圓如菉豆大用綿灰酒下十圓至十五圓空心服¶
兼金圓治熱入膀胱臍腹上下兼脇筋疼痛便燥欲飲¶
水按之痛者¶
　　大黄(濕紙裹/煨八錢)硝石　　　桂心　　　甘草¶
<pb:KR3e0059_WYG_009-30a>¶
　　桃仁(四十箇/去皮尖)¶
　右為末煉蜜圓如梧子大毎服五七圓至十圓米飲¶
　下婦人血閉疼痛亦宜服之¶
應痛圓治敗精惡物不去結在隂囊成疝疼痛不可忍¶
久服去病¶
　　阿魏(二兩醋和用蕎麥作成餅/厚三指裹阿魏慢火煨熟)¶
　　檳榔(大者二箇刮作瓮子滿盛滴乳香将刮/下末用蕎麥麫拌作餅子慢火煨熟)¶
　右同研為末入硼砂末一錢赤芍藥末一兩同為麫¶
<pb:KR3e0059_WYG_009-30b>¶
　糊搜和圓梧子大毎服十圓至二十圓食前温酒鹽¶
　湯下¶
三白散治膀胱藴熱風濕相乘隂㿗腫脹大小便不利¶
　　白牽牛(畧炒/二兩)白术　　　桑白皮　　陳皮¶
　　木通(各半/兩)¶
　右為末毎服空心薑湯調下初進一服未覺再進此¶
　藥不損臟氣只導利留滯疝方大率多用熱藥此方¶
　惟壅熱證宜服之¶
<pb:KR3e0059_WYG_009-31a>¶
金鈴子散治膀胱疝氣閉塞下元大小便不通疼痛不¶
可忍者服之神效分心氣飲吞青木香圓亦效(方見諸/疝諸氣)¶
(類/)¶
　　金鈴子(四十九箇去核剉如豆大不得碎細用巴/豆四十九箇去皮亦不得碎細同炒以金)¶
　　(鈴子深黄色為/度去巴豆不用)茴香(一兩/炒)¶
　右不用巴豆将二味為末毎服二錢食前温酒調下¶
金鈴圓治膀胱腫硬牽引疼痛及小腸氣隂囊腫毛間¶
水出並能治之¶
<pb:KR3e0059_WYG_009-31b>¶
　　金鈴子肉(五/兩)茴香(炒/)　　馬藺花　　海蛤¶
　　兔絲子　　破故紙　　海帶(各三/兩)　木香¶
　　丁香(各一/兩)¶
　右為末糊圓如梧子大毎服二三十圓空心食前温¶
　酒鹽湯任下¶
牽牛圓治膀胱有熱服煖藥攻成壅滯作痛¶
　　黒牽牛(三/錢)　大黄(二/錢)　　白礬(二/錢)¶
　右用巴豆去皮三十粒先入銚炒焦乾去巴豆入衆¶
<pb:KR3e0059_WYG_009-32a>¶
　藥炒香為末煨大蒜研細為圓茴香湯送下¶
茘核散治腎大如斗不過二劑除根¶
　　舶上茴香　青皮(全者/)　茘枝核¶
　右等分剉散炒出火毒為末酒下二錢日三服¶
桔核圓治四種㿗病¶
　　桔核(炒/)　　海藻　　　昆布　　　海帶¶
　　川楝肉(各一/兩)桃仁(去皮尖/炒一兩)厚朴(薑炙/)　木通¶
　　枳實(炒/)　　𤣥胡索(炒/)　桂心　　　木香(各半/兩)¶
<pb:KR3e0059_WYG_009-32b>¶
　右為末酒糊圓如梧子大毎服六十圓空心鹽湯酒¶
　任下虛寒者加川烏一兩腎腫久不消加硼砂二錢¶
　醋煑旋入有熱氣滯者加黒牽牛大黄各半兩¶
牡丹散治小兒卵腫偏墜¶
　　防風　　　牡丹皮¶
　右等分為末毎服二錢温酒調服鹽湯亦可¶
竹皮湯治交接勞後隂囊腫脹痛入腹中¶
　右刮竹青皮一升以水三升煑一半去滓分三服立¶
<pb:KR3e0059_WYG_009-33a>¶
　愈¶
灸法闗元穴在臍下三寸灸三七壮¶
　大敦穴在足大指甲後三毛上灸七壮¶
　　　脚氣¶
陽經表散二香散治男子婦人初患脚氣其病寒熱或¶
頭眩忽然脚弱有筋一條自脚脛骨至臀及腰而起作¶
痛皆因風寒暑溼之氣相感而成先須解散毎四錢加¶
檳榔一箇切片木𤓰二片生薑三片葱白二根水二盞¶
<pb:KR3e0059_WYG_009-33b>¶
煎熱服不拘時候大便秘加大黄每服半錢(方見傷寒/和解類)¶
神秘左經湯治風寒暑溼流注足三陽經手足拘攣疼¶
痛行步艱難増寒發熱自汗惡風頭眩腰重闗節掣痛¶
或卒中昏塞大小便秘澁或腹痛嘔吐下利惡聞食氣¶
兩腿頑麻緩縱不隨熱悶驚悸心煩氣上臍下冷痺喘¶
滿肩息¶
　　麻黄(去節/)　乾葛　　　細辛(去蘆/)　厚朴(薑製/)¶
　　茯苓(去皮/)　防己　　　枳殻(麩炒/去穰)　肉桂(去麄/皮)¶
<pb:KR3e0059_WYG_009-34a>¶
　　羌活　　　防風(去义/)　柴胡(去蘆/)　黄芩¶
　　小草　　　白薑(炮/)　　半夏(湯洗/)　甘草¶
　　麥門冬(去心分/各等)¶
　右剉散毎服薑三片&KR0037;一枚煎空心服自汗加牡蠣¶
　白术去麻黄腫滿加澤㵼木通熱甚無汗加桂加橘¶
　皮前胡升麻腹痛吐利去黄芩加芍藥及炮附子大¶
　便秘加大黄竹瀝喘滿加杏仁桑白皮紫蘇所加並¶
　等分凡有此病詳認證状逐一加減無不愈者常服¶
<pb:KR3e0059_WYG_009-34b>¶
　下氣消痰散風濕退腫滿諸師固秘此方雖父子兄¶
　弟不傳學者敬之¶
加味敗毒散治三陽經脚氣流注脚踝上焮熱赤腫寒¶
熱如瘧自汗惡風或無汗惡寒¶
　　羌活　　　獨活　　　前胡(去蘆/)　柴胡(去蘆/)¶
　　枳殻(麩炒/去穰)　桔梗(去蘆/)　甘草　　　人參¶
　　茯苓(去皮/)　川芎　　　大黄(蒸/)　　蒼术(米泔/浸)¶
　右等分剉散每服薑三片薄荷三皮煎熱服不過二¶
<pb:KR3e0059_WYG_009-35a>¶
　服愈皮膚搔痒赤疹加蟬蜕煎¶
隂經表散蘇積散以香蘇散五積散合和治證與陽經¶
同湯使並同未效加金鈴子木香(方見傷寒隂/證和解類)¶
加味獨活寄生湯治腎經虛弱坐卧當風著濕所得腰¶
痛若不速治流入脚膝乃為偏枯冷痺緩弱疼重或腰¶
攣痛脚重痺正宜服之¶
　　獨活(三兩/)　桑寄生(無真者/續斷代)　　　　杜仲(製炒/去絲)¶
　　細辛(去苗/)　牛膝(去苗/酒浸)　秦艽(去心/)　茯苓(去皮/)¶
<pb:KR3e0059_WYG_009-35b>¶
　　白芍藥　　桂心(不見/火)　芎藭　　　防風(去蘆/)¶
　　甘草(炙/)　　人參　　　熟地黄(洗蒸/)當歸(去蘆/各二)¶
　　(兩/)¶
　右剉散每服四大錢水二盞煎空心服氣虛下利除¶
　地黄並治新産腹痛不得轉動及腰脚攣痺弱不得¶
　屈　此方最除風消血一方有附子一箇無寄生人¶
　參甘草當歸近人将治癧癤風並脚氣流注甚妙為¶
　圓加乳香沒藥酒服效¶
<pb:KR3e0059_WYG_009-36a>¶
四蒸木𤓰圓治肝腎脾三經氣虛為風寒暑濕摶著流¶
注經絡竭日曠嵗治療不痊凡遇六化更變七情不寧¶
必至發動或腫滿或頑痺増寒壮熱嘔吐自汗¶
　　威靈仙(苦葶&KR1047;/同入)　　　　黄耆(續斷/同入)　蒼术(橘皮/同入)¶
　　烏藥(去本與黄/松節同入)¶
　右各半兩以大木𤓰四箇切蓋去穰入前件藥仍用¶
　盖簮定酒洒蒸熟三蒸三㬠取藥出焙乾為末研木¶
　𤓰為膏搜和搗千杵圓如梧子大每服五十圓空心¶
<pb:KR3e0059_WYG_009-36b>¶
　温酒鹽湯任下世傳木𤓰圓最多惟此方有效當敬¶
　之黄松節即茯苓中木¶
川膝煎治肝腎虛為風寒濕毒所中流注腿膝厯節疼¶
痛如錐刀鍛刺不可名状¶
　　大烏頭(十箇端正者槌破以紙袋盛用烏豆一斗/籍覆蒸一日取出去豆不用去皮尖日乾)¶
　　川牛膝(二兩去/蘆煨乾)¶
　右二味並不得見銅鐡氣縁肝氣惡之木臼搗碎牛¶
　膝同入石磨中磨為末酒糊圓如梧子大毎服四十¶
<pb:KR3e0059_WYG_009-37a>¶
　圓用無灰酒一瓶中様木𤓰一箇切作片子入瓦瓶¶
　中浸木𤓰爛為度用此酒下不以時服¶
十全丹治脚氣上攻心腎相繫足心隠痛小腹不仁煩¶
渇小便或秘或利闗節攣痺疼痛神效不可具述¶
　　蓯蓉(酒浸/)　石斛(酒浸/)　狗脊(火去毛/)萆薢¶
　　茯苓　　　牛膝(酒浸/)　地仙子　　逺志(去心/炒各)¶
　　(一/兩)　　　　熟地黄(三兩/酒炒)杜仲(去皮剉/炒三兩)¶
　右為末煉蜜圓如梧子大毎服五十圓温酒鹽湯任¶
<pb:KR3e0059_WYG_009-37b>¶
　下¶
八味圓治少隂腎經脚氣入腹小腹不仁上氣喘急嘔¶
吐自汗此證最急以腎乘心水尅火死不旋踵¶
　　牡丹皮　　澤瀉　　　茯苓(各三兩/)附子(炮去/皮臍)¶
　　桂心(各二兩/)山茱茰(二/兩)　熟地黄(八兩/)山藥(四兩/)¶
　右末煉蜜圓如梧子大毎服五十圓食前温酒米湯¶
　任下¶
神應養真丹治厥隂肝經病邪氣進襲肝臟左癱右瘓¶
<pb:KR3e0059_WYG_009-38a>¶
熱潮昏塞半身不遂手足頑麻語言蹇澁頭旋目眩牙¶
闗緊急氣喘自汗心神恍惚肢體緩弱上攻頭目下注¶
脚膝體氣凝滯遍身疼痛兼治婦人産後中風角弓反¶
張墜車落馬打撲傷損瘀血在内¶
　　當歸(酒浸/)　天麻　　　川芎　　　羌活¶
　　白芍藥　　熟地黄(各等分一法無羌活/入木𤓰炒阿膠等分)¶
　右為末煉蜜圓如雞子黄大每服一圓木𤓰兔絲子¶
　浸酒下脚痺薏苡仁浸酒下中風温酒米湯下¶
<pb:KR3e0059_WYG_009-38b>¶
乳香宣經丹治體虛為風濕寒暑襲四氣相摶半身不¶
遂手足頑麻骨節煩疼足脛浮腫惡寒發熱漸成脚氣¶
肝腎不足四肢攣急徧身攻注或閃肭打撲内傷筋骨¶
及風邪内摶男子疝氣婦人經脈不調活血止痛補虛¶
壮筋骨¶
　　葳靈仙(去蘆/洗)烏藥　　　茴香(炒/)　　川楝子¶
　　橘皮　　　牽牛子　　萆薢　　　防風(各二/兩)¶
　　五靈脂　　乳香(各半兩/)草烏(黒豆青鹽同煑竹/刀切看透黒為度)¶
<pb:KR3e0059_WYG_009-39a>¶
　　(去皮/半兩)¶
　右為末酒糊圓如梧子大每服五十圓鹽酒或鹽湯¶
　下婦人食前醋湯送下¶
通治紫蘇子湯治脚弱上氣隂陽乖錯清濁不分上重¶
下虛中滿喘急嘔吐自汗無復紀律¶
　　蘇子(炒/)　　半夏(洗/)　　前胡　　　厚朴(去皮/薑炒)¶
　　甘草(炙/)　　當歸(各二兩/)槿心(不見火/)桔梗(各三/兩)¶
　右剉散每服薑七片&KR0037;二枚煎食後服虛甚者加炮¶
<pb:KR3e0059_WYG_009-39b>¶
　附子一兩黄芪二兩¶
茱萸圓治脚氣入腹腹脹不仁喘悶欲死¶
　　吳茱茰(洗/)　木𤓰(去穰切/作乾片)¶
　右等分為末酒糊圓如梧子大毎服五十圓至百圓¶
　酒或米湯任下或以木𤓰蒸爛研膏為圓尤妙¶
蝎烏散治經年腰脚虛弱筋骨疼痛難於屈伸¶
　　全蝎(半兩/)　天麻(三錢/)　蒼术(一兩去粗皮/炒令黄)¶
　　草烏(二錢/生用)　黒附子(二錢皮臍/炮去)¶
<pb:KR3e0059_WYG_009-40a>¶
　右為末毎服一大錢巳用黒豆炒熱淋酒調熱服藥¶
　氣所致麻痺少時其病隨安如骨髓中痛用胡桃去¶
　皮研爛入酒調服凡中風亦可服此疾經年累治不¶
　效服之如神非尋常脚氣藥比¶
應痛圓治寒暑風損手脚疼痛(方見正骨/科止痛類)¶
二仙散治脚下注者因久坐久立隂濕之地當風醉脱¶
靴鞋皆成脚氣若暑月久立濕熱鬱蒸縈滯不和發冬¶
月寒氣冷麻或發疼痛悶亂晴隂皆發富貴之家亦有¶
<pb:KR3e0059_WYG_009-40b>¶
此疾¶
　　蓬术(一兩半/煨)𤣥胡索(一兩/)蛤粉(三兩/)　陳皮(一兩/)¶
　右為末每服二錢炒黒豆五十粒以湯一盞生薑五¶
　片煎五分去滓調服用之經驗¶
捲栢散治逺年脚氣難治此方特效體虛人減半服¶
　　捲栢(隨用先以鹽水煑半日次用/冷水煑半日焙乾東向者佳)　　黒牽牛(研/末)¶
　　甘遂　　　檳榔¶
　右各為末不得相雜每服毎件各一錢惟檳榔末二¶
<pb:KR3e0059_WYG_009-41a>¶
　錢五更初濃煎葱白湯下至辰巳時取下惡物如魚¶
　涷隨喫淡粥病安更宜服後藥¶
　　大腹皮(三兩/)乾宣木𤓰(去穰二/兩半)　　　紫蘇子(㣲/炒)¶
　　檳榔　　　荆芥穗　　烏藥　　　橘紅¶
　　蘇葉(各一兩/)蘿蔔子(炒兩/半)沈香(不見火/三錢)桑白皮(炙/)¶
　　枳殻(去穰麩炒/各一兩半)¶
　右剉散毎服三錢薑五片煎不以時温服¶
竒方換腿丸治腎經虛弱下注腰膝或當風取涼冷氣¶
<pb:KR3e0059_WYG_009-41b>¶
所乗沈重少力移步遲緩筋脈攣痛不能屈伸脚心隠¶
痛有妨履地大治乾濕脚氣赤腫痛楚發作無時呻吟¶
難忍氣滿喘促舉動艱難面色黧黒傳送秘澁並皆治之¶
　　薏苡仁　　石南葉(各一/兩)乾木𤓰(四兩/)肉桂¶
　　天麻(去苗/)　當歸(去蘆/)　附子(炮去/皮臍)　羌活(各一/兩)¶
　　檳榔(半兩/)　防風(去义/)　天南星(湯洗薑/汁炒)¶
　　石斛(去根/)　萆薢(炙/)　　川牛膝(酒浸/焙)黄耆¶
　　續斷(各一兩/)蒼术(米泔浸焙/一兩半)¶
<pb:KR3e0059_WYG_009-42a>¶
　右為末麫糊丸梧桐子大每服三十丸至五十丸空¶
　心温酒或木𤓰湯吞下日一二服常服舒筋輕足永¶
　無脚氣之患昔人有此病服之一月脚力頓愈委有¶
　換腿之功¶
石南圓治風毒脚弱少力脚重疼痺脚腫生瘡脚下隠¶
痛不能踏地脚膝筋攣不能屈伸項背腰脊拘急不快風¶
毒上攻頭面浮腫或生細瘡出黄赤汁或手臂少力或¶
口舌生瘡牙齒宣爛齒揺髮落耳中蟬聲頭眩氣促心¶
<pb:KR3e0059_WYG_009-42b>¶
腹脹悶小便時澁大便或難¶
　　赤芍藥(二兩/)五加皮(三兩/)萆薢(四兩/)　當歸(去蘆/)¶
　　麻黄(去根節/)陳皮　　　赤小豆(各二/兩)獨活(去蘆/四兩)¶
　　薏苡仁　　杏仁(去皮尖及雙/仁者麩炒赤)　　　牽牛子(炒/)¶
　　石南葉(各二/兩)木𤓰(四兩/)　大腹皮　　川芎¶
　　杜仲(剉炒兩/各二)牛膝(去苗/三兩)¶
　右為末以酒浸蒸餅丸梧桐子大每服十丸至十五¶
　二十丸木𤓰湯下早起日中臨卧各一服(偏風腫滿/服之亦效)¶
<pb:KR3e0059_WYG_009-43a>¶
檳榔湯治脚氣順氣防壅¶
　　檳榔　　　香附子(去毛/)陳皮(去白/)　紫蘇葉¶
　　木𤓰　　　五加皮　　粉草(各一兩/)¶
　右剉散毎服四錢生薑五片煎八分温服婦人脚氣¶
　多由血虛加當歸半兩室女脚氣多由血實加赤芍¶
　藥一兩半大便秘結虛弱者加枳實盛者加大黄一¶
　方治脚氣衝心大便秘宜服三和散加土烏藥春夏¶
　常服妙¶
<pb:KR3e0059_WYG_009-43b>¶
木𤓰茱茰湯治脚氣入腹困悶欲死腹脹喘急¶
　　木𤓰乾(大片/者)檳榔(各二兩/)吳茱茰(㨂淨一兩湯/洗七次炒)¶
　右剉散毎服四錢水一盞半煎服食前用木𤓰大者¶
　二枚吳茱茰五兩湯洗七次二味並用水四椀煎至¶
　一椀分作兩服如人行十里久再進一服或汗或吐¶
　或瀉即瘥不拘時服¶
三將軍圓治脚氣入腹衝心大便不通¶
　　吳茱茰(去枝梗/湯炮)　　　　宣木𤓰(去穰/)¶
<pb:KR3e0059_WYG_009-44a>¶
　　川大黄(各等分大黄或/隨其病加減)¶
　右為末米糊圓如菉豆大毎服五十圓粳米枳殻湯¶
　下末應加圓數再服以通為度¶
杉木節湯治脚氣入腹衝心或心脇有塊毒勝痰逆痞¶
滿喘急汗流搐搦昏悶上視咬齒甚至垂絶不知人宜¶
此藥以救急¶
　　杉木節(一大/升)橘葉(一升無/葉用皮)大腹子(十一箇連/皮剉碎)¶
　右以童子小便三升煎取一升半分二服若一服得¶
<pb:KR3e0059_WYG_009-44b>¶
　快利停後服¶
木𤓰牛膝圓治寒濕脚氣冷濕下注脚弱無力及腎經¶
虛弱腰膝沈重腿脚腫急筋脈拘攣或時疼痛步履艱¶
難二便不利日見倦乏¶
　　木𤓰　　　肉蓯蓉(酒浸/炙)石楠藤　　當歸(去尾/)¶
　　烏藥　　　熟地黄　　杏仁(去皮尖/)川牛膝(去/苗)¶
　　黒牽牛(炒/)　陳皮(去白/)　續斷(去蘆/)　赤芍藥(各/等)¶
　　(分/)¶
<pb:KR3e0059_WYG_009-45a>¶
　右為末酒糊圓梧桐子大毎服三十圓空心用木𤓰¶
　煎湯吞下鹽湯亦可未效用羌活木𤓰浸酒或加川¶
　牛膝温煖一盞許吞下¶
木通散治脚氣服熱藥太過小便不通淋閉臍下脹¶
　　當歸　　　梔子仁(炒/)　赤芍藥　　赤茯苓¶
　　甘草(各一兩/)¶
　右剉散毎服三錢水一盞煎温服¶
蒼术散治一切風寒濕熱令足膝痛或赤腫脚骨間作¶
<pb:KR3e0059_WYG_009-45b>¶
熱痛雖一㸃能令步履艱苦及腰膝臀髀大骨疼痛令¶
人痿躄一切脚氣百用百效¶
　　蒼术(米泔浸一/日夜鹽炒)　　　　黄蘗(去麄皮酒浸一日/夜炙焦各四兩)¶
　右剉散毎服四錢水一盞煎七分温服日進三四服¶
透骨丹專治脚氣¶
　　木香(一兩半/)川烏(煨/)　　羌活(各一兩/)白茯苓(二/兩)¶
　　沈香　　　檳榔　　　木𤓰　　　川芎¶
　　乳香(别研兩/各一)¶
<pb:KR3e0059_WYG_009-46a>¶
　右為末麫糊圓如梧子大毎服六十圓薑湯下¶
烏藥酒治脚氣發動鄉村無處問藥特效¶
　土烏藥用乾麄布巾揩淨以瓦片刮下屑収於磁器¶
　内以好酒一升浸一宿次日空心去藥屑止将磁器¶
　内所浸藥酒熱湯上坐温入生麝香少許尢妙一服¶
　即安無麝則多服服後溏泄病去¶
三和散脚氣稍愈常服弱人更宜术附湯壮盛人宜多¶
　服¶
<pb:KR3e0059_WYG_009-46b>¶
敗毒散(方見諸氣及/傷寒陽證類)¶
淋洗方治脚氣用此藥熏蒸淋洗¶
　　矮樟葉　　石南葉　　西江杉片　藿香¶
　　大蓼　　　獨活　　　白芷　　　紫蘇¶
　　紫金皮　　藁本　　　羌活(各等分/)¶
　右剉碎加大椒五六十粒葱一握用水二斗煎七分¶
　置盆内令病者以足加其上用厚衣葢覆熏蒸痛處¶
　候温熱可下手時令他人淋洗¶
<pb:KR3e0059_WYG_009-47a>¶
脚氣蒸法¶
　先以復元通氣散一方用黄芪圓倍加甘草酒糊圓¶
　毎服三十圓用淡淡酒吞下如人行五里又進一服¶
　連進三服却用甘遂細末半兩用好醋調仍以炭三¶
　四斤生火於地上烹至十分通紅却去火以脱底桶¶
　子一枚或二件圍住患人足決其醋在地上急用被¶
　絮裹葢其足得脚上有汗為妙甚者經再取可去其¶
　病根一方以復元通氣散並甘草先以酒服之却取¶
<pb:KR3e0059_WYG_009-47b>¶
　猪腰子一隻分為兩邊用甘遂末二錢頓在腰子上¶
　用托兩脚心以片帛扎定仍濃煎甘草湯更服之又¶
　方主脚氣流注四肢結成腫核不散赤熱焮痛及療¶
　一切腫毒以甘遂細末醋調傳腫處濃煎甘草湯一¶
　味服之其腫即散一服未安再用二藥須兩人各買¶
　亦不可同處安頓及不許併手修合耳聾亦可煎甘¶
　草湯服之以甘遂塊塞耳¶
脚氣塗法¶
<pb:KR3e0059_WYG_009-48a>¶
　　猪牙皂角(擇不蛀者/)　　大皂角(不蛀/者)南木香¶
　右各等分為末黄子醋濃調先於腫之上不腫處用¶
　藥圍塗之濶三四寸若圈然截斷毒氣不使衝上次¶
　塗下面腫處只留脚尖不塗仍修削脚甲出毒氣時¶
　時用醋潤之一方用不蛀皂角為末入平胄散内釅¶
　醋調傅一方謂倉卒祇用皂角火上燒灰存性薑汁¶
　調𫝊雖皆可用乃不及上方為妙¶
脚氣洗法¶
<pb:KR3e0059_WYG_009-48b>¶
　每夜用鹽塗擦腿膝至足甲淹少時却用熱湯泡洗¶
　昔有人得脚氣諸方不效後得此春月常用淹洗不¶
　再發¶
近效方¶
　凡脚氣初作兩足伸屈之間或拘牽或痠疼或有赤¶
　腫用香蘇散香薷散加蒼术术𤓰大蓼橘葉川椒葱¶
　白煎水傾在盆内衣被覆足熏一時取汗再淋洗不¶
　可頻用¶
<pb:KR3e0059_WYG_009-49a>¶
灸法風市穴可令病人起正身平立垂兩臂直下舒十¶
　指掩著兩髀便㸃當手中央指頭髀大筋上是¶
　三里穴在膝頭骨節下三寸人長短大小當以病人¶
　手尖度取灸之¶
　絶骨穴在脚外踝上一尺亦云四寸以上三穴多灸¶
　取效凡病一脚則灸一脚病兩脚則皆灸未效再灸¶
　犢鼻穴在膝頭下骭上俠解大筋中以手按之得窟¶
　解是或灸肩隅穴在肩骨骨端兩骨間陷者宛宛中¶
<pb:KR3e0059_WYG_009-49b>¶
　舉臂取之曲尺穴在肘外輔骨屈肘曲骨之中以手¶
　拱胸取之足十趾端名曰氣端日灸三壯並有神效¶
　(遇間深處按/穴針之亦效)¶
　　　腫滿¶
虛證復元丹治水腫夫心腎真火能生脾肺真土今真¶
火氣虧不能滋養真土故土不制水水液妄行三焦不¶
瀉氣脈閉塞樞機不通喘息奔急水氣盈溢滲漏經絡¶
支膚溢滿足脛尤甚兩目下腫腿股間冷口苦舌乾心¶
<pb:KR3e0059_WYG_009-50a>¶
腹堅脹不得正偃偃則咳𠻳小便不通夢中虛驚不能¶
安卧¶
　　附子(炮二兩/)南木香(煨/)　茴香(炒/)　　川椒(炒去/汗)¶
　　獨活　　　厚朴(去皮剉/薑製炒)白术(畧炒/)　陳橘皮¶
　　吳茱茰(炒/)　桂心(各一兩/)澤瀉(一兩半/)肉豆蔲(煨/)¶
　　檳榔(各半兩/)¶
　右為末糊丸梧桐子大毎服五十丸不以時紫蘇湯¶
　下此藥世𫝊屢驗未嘗示人其間君臣佐使與造物¶
<pb:KR3e0059_WYG_009-50b>¶
　同妙服者自知要當屏去諸藥一日三服先次漩利¶
　如傾次乃腫消喘止葢藥能助真火以養真土運動¶
　樞機安平必矣法當禁慾并絶鹽半年乃不再作¶
禹餘粮圓治十種水氣凡脚膝腫上氣喘滿小便不利¶
但是水氣悉皆治之¶
　　蛇黄(大者三兩以新鐵銚盛入一秤炭火中燒蛇/黄與鉗子一般通紅用鉗取銚子出便傾蛇)¶
　　(黄入酸醋二升中/候冷取出研極細)¶
　　禹餘粮(三兩用真乾二五兩先以水淘浄烘乾更/用銚子炒  入禹餘粮一處用米醋二升)¶
<pb:KR3e0059_WYG_009-51a>¶
　　(就銚内煑醋為度却用銚研藥入一秤炭火/中燒通赤傾藥淨磚地上候冷研無聲即止)¶
　以三物為主其次量人虛實入下項藥¶
　治水多是取轉惟此方三物既非大㦸甘遂芫花之¶
　比又有下項扶持故虛老人皆可服¶
　　羌活　　　木香　　　茯苓　　　川芎¶
　　牛膝(酒浸/)　白豆蔲(炮/)　土茴香(炒/)　蓬术(炮/)¶
　　桂心　　　乾薑(炮/)　　青皮(去穣/)　京三稜(炮/)¶
　　白蒺藜　　附子(炮/)　　當歸(酒浸一宿各半兩/虛人老人用實壮)¶
<pb:KR3e0059_WYG_009-51b>¶
　　(減/半)¶
　右為末拌極匀以湯浸蒸餅挒去水和藥再搗極匀¶
　丸如梧子大食前温酒白湯任下三十圓至五十圓¶
　唯忌鹽雖毫末許不得入口若無以為味即水病去¶
　後且以醋少許調和食不能忌鹽勿服果欲去病切¶
　須忌鹽但試服藥即於小便内旋去不動臟腑病去¶
　日日三服兼以温和調補氣血藥助之真神方也又¶
　名萬金丹¶
<pb:KR3e0059_WYG_009-52a>¶
實脾散治隂水先實脾土¶
　　厚朴(去皮炒/薑製)白术　　　木𤓰(去穰/)　木香(不見/火)¶
　　草果仁　　大腹子　　附子(炮去/皮臍)　白茯苓(去/皮)¶
　　乾薑(炮各/一兩)　甘草(炙兩/半)¶
　右剉散毎服四錢水一盞半生薑五片棗子一枚煎¶
　至七分去滓温服不以時服¶
加味腎氣圓治腎虛腰重脚腫小便不利¶
　　附子(炮兩/二)　白茯苓(去皮/)澤瀉　　　山茱茰(取/肉)¶
<pb:KR3e0059_WYG_009-52b>¶
　　山藥(炒/)　　車前子(酒蒸/)牡丹皮(去木兩/各一)¶
　　官桂(不見火/)川牛膝(去蘆/酒浸)熟地黄(各半兩/)¶
　右為末煉蜜圓梧桐子大毎服七十丸空心米飲下¶
木香流氣飲治面目虛浮四肢腫滿喘急水道澁赤(方/見)¶
(諸/氣)¶
熱証神助散(舊名葶藶散/)治十種水氣面目四肢遍身¶
俱腫以手按之隨手而起咳嗽喘急不得安卧腹大腫¶
脹口苦舌乾小便赤澁大便不利¶
<pb:KR3e0059_WYG_009-53a>¶
　　澤瀉(二兩/)　椒目(一兩半/)黒牽牛(㣲炒取末/二兩半)¶
　　猪苓(去黒皮/二兩)葶藶(炒香入/研三兩)¶
　右剉散毎服以葱白三莖漿水一盞煎至半盞入酒¶
　半盞調藥三錢絶早面向東服如人行十里久以漿¶
　水葱白煑稀粥至葱爛入酒五合熱啜量人啜多少¶
　須啜一升許不得喫鹽并麫自早至午當利小便三¶
　四升或大便利喘定腫減七分隔日再服既平之后¶
　必須大將息及斷鹽房室等三年¶
<pb:KR3e0059_WYG_009-53b>¶
加味控涎圓治熱証消浮退腫下水大效(方見喘/急類)¶
疎鑿飲子治水氣通身洪腫喘呼氣急煩躁多渇大小¶
便不利服熱藥不得者¶
　　澤瀉　　　赤小豆(炒/)　商陸　　　羌活(去蘆/)¶
　　大腹皮　　椒目　　　木通　　　秦艽(去蘆/)¶
　　檳榔　　　茯苓皮¶
　右等分剉散毎服四錢水一盞半薑五片煎至七分¶
　去滓温服不拘時候¶
<pb:KR3e0059_WYG_009-54a>¶
通苓散治腫滿口燥咽乾小便絶少(方見傷/暑類)¶
赤小豆湯治年少血氣俱熱遂生瘡疥變為腫滿或煩¶
或渇小便不利¶
　　商陸　　　赤小豆(炒/)　當歸(去蘆/炒)　澤瀉¶
　　連翹仁　　赤芍藥　　漢防己　　木猪苓(去/皮)¶
　　桑白皮(炙/)　澤漆(已上各/半兩)¶
　右剉散毎服四錢水一盞半薑五片煎至八分去滓¶
　温服不計時候熱甚者加犀角二錢半¶
<pb:KR3e0059_WYG_009-54b>¶
三仁圓治水腫喘急大小便不利¶
　　郁李仁　　杏仁(炮去/皮尖)　薏苡仁(各一兩/)¶
　右為末米糊丸如梧子大毎服四十丸不拘時米飲¶
　下¶
分心氣飲治滯氣去浮滿利漩大效(方見諸/氣類)¶
三和散和暢三焦治痞脹浮腫加赤茯苓一兩可以和¶
氣利水(方見諸氣類/)¶
封臍膏治水腫小便絶少¶
<pb:KR3e0059_WYG_009-55a>¶
　　地龍　　　猪苓(去皮/)　針砂(各一兩/)¶
　右為末擂葱涎調成膏敷臍中約一寸髙闊絹帛束¶
　之以小便多為度日兩易¶
五皮散治脾水四肢頭面悉腫按之没指不惡風其腹¶
如故不喘不渇脈不浮¶
　　大腹皮(炙/)　桑白皮(炙/)　茯苓皮　　生薑皮¶
　　陳橘皮(各等分/)¶
　右剉散毎服四錢水一盞半煎七分去滓熱服日二¶
<pb:KR3e0059_WYG_009-55b>¶
　三服效(一方用青木香丸毎服三十五丸黒牽牛末/少許新汲水調吞下二便得利效方見諸疝)¶
　(類/)¶
麻黄甘草湯治水腫從腰以上俱腫以此湯發汗¶
　　麻黄(去根節/四兩)甘草(二兩/)¶
　右剉散毎服三錢水一盞半煑麻黄再沸内甘草煎¶
　至八分取汗慎風冷有人患氣促積久不差遂成水¶
　腫服之有效但此藥發表老人虚人不可輕用更宜¶
　審察¶
<pb:KR3e0059_WYG_009-56a>¶
秘傳八方芫花圓治水腫¶
　　大巴豆(二十粒/去殻)　　　　葶藶子　　大黄¶
　　桂枝　　　芫花　　　杏仁(各等分/)¶
　右為末米糊丸毎服五十丸空心温酒吞五更早喫¶
　下水大效¶
牽牛湯催發¶
　　巴豆　　　甘遂(各三錢/)檳榔　　　大㦸¶
　　當歸(各五錢/)青皮　　　黒牽牛(取頭末/各一兩)¶
<pb:KR3e0059_WYG_009-56b>¶
　右為末用一大錢葶藶子煎湯調下五更初喫下神¶
　效¶
蓯蓉散用補¶
　　木香(五錢/)　肉豆蔲(煨/)　肉蓯蓉(酒洗炙/各一兩)¶
　右為末毎服一大錢米飲調下忌生冷油麵¶
烏鯉魚湯治水腫消腫及四肢腫¶
　　烏鯉魚(一箇/)赤豆　　　桑白皮　　白术¶
　　陳皮各(一兩/)葱白(五根/)¶
<pb:KR3e0059_WYG_009-57a>¶
　右用水三椀同煑不可入鹽先喫魚後服藥¶
郁李仁散治腫滿小便不利¶
　　陳皮　　　郁李仁　　檳榔　　　茯苓¶
　　白术(各一兩/)甘遂(五錢/)¶
　右為末毎服二錢薑&KR0037;湯下¶
川活散治水氣腫¶
　　羌活　　　蘿蔔子(炒一兩/各)¶
　右為末用酒調下¶
<pb:KR3e0059_WYG_009-57b>¶
紅豆散𦂳皮¶
　　丁香　　　木香(各三錢/)縮砂　　　紅豆¶
　　白薑　　　桂枝　　　陳皮　　　青皮¶
　　桔梗　　　胡椒(各五錢/)¶
　右為末毎服二錢秋石湯調下¶
紫金圓¶
　　白薑　　　香附子(炒去/毛)紫金皮　　石菖蒲¶
　　青木香　　針砂(特煅紅/)¶
<pb:KR3e0059_WYG_009-58a>¶
　右各等分為末米糊圓用三十圓第一茶清下第二¶
　商陸根湯下第三赤小豆常喫用好酒吞下秘傳方¶
　止此¶
防風散治風腫皮麄麻木不仁或時疼痛¶
　　麻黄(去節/)　牽牛(炒頭末/取)甘草(各分半/炙)杏仁(去皮/)¶
　　防風　　　半夏(泡/)　　芍藥　　　辣桂¶
　　白芷　　　防己　　　當歸　　　川芎¶
　　羌活　　　獨活　　　檳榔(各一分/)¶
<pb:KR3e0059_WYG_009-58b>¶
　右剉散毎服三錢薑四片蘇葉三皮煎服¶
茯苓散治諸氣腫等疾¶
　　芫花(醋炒/)　澤瀉　　　郁李仁　　甜葶藶¶
　　漢防己　　藁本(各二/錢半)　陳皮　　　白茯苓¶
　　白檳榔　　瞿麥(各半/兩)　白滑石　　大㦸(各七/錢半)¶
　為末毎服一錢桑白皮煎湯空心調下取下碧緑水¶
　如爛羊脂即差未盡隔日又服腫消如故不服忌鹽¶
　百日¶
<pb:KR3e0059_WYG_009-59a>¶
治脚腫方小續命湯加羌活一倍煎服之遂愈(方見風/科虚証)¶
背腫方以煉石塗之立瘥¶
烏梅醋法治手指甲頭腫¶
　用烏梅搥碎去核肉只取仁研米醋調入指漬之自¶
　愈¶
腮腫方以赤小豆為末傅之立效¶
隂腫方治男子隂腫大如升核痛人所不能治者¶
　以馬鞭草搗爛塗之¶
<pb:KR3e0059_WYG_009-59b>¶
治婦人隂腫堅硬方¶
　枳實半斤碎炒令熟舊帛裹熨冷即易之¶
灸法足第二指上一寸半隨年壯又灸兩大手指縫頭¶
七壮治水氣通身腫滿效大衝腎腧各百壮治虚勞浮¶
腫效¶
　¶
　¶
　世醫得效方卷九¶
